—128—

promissio fieri possit et homini et Deo, votum non di-
citur nisi promissio illa, quae fit Deo (1). Haec quidem
fieri potest vel per solam interiorem deliberationem, secus
ac promissio ab homine homini facta, quae oportet ut
exprimatur verbis aut aliis externis signis: « horno enim
videt ea, quae parent, Dominus autem intuetur cor» (2).
Nihilominus in votis nuncupandis addere solemus tum
pronuntiationem oris tum testimonium aliorum, ut scilicet
et nostra in Deum devotio magis accendatur, et ad vota
observanda impellamur propter timorem Dei atque etiam
propter reverentiam hominum, qui nostrae testes pro-
missionis fuere. —- Dicitur, de bono meliori. Quorum
verborum sic apte rationem assignat s. Thomas (3):
« Votum est promissio Deo facta. Promissio autem est
alicuius, quod quis pro aliquo voluntarie facit. Non enim
esset promissio, sed comminatio, si quis diceret contra
aliquem facturum. Similiter vana esset promissio, si aliquis-
alicui promitteret id, quod ei non esset acceptum. Et ideo
cum omne peccatum sit contra Deum, nec aliquod opus
sit Deo acceptum, nisi sit virtuosum, consequens est,
quod dc nullo illicito nec de aliquo indifferenti debeat fieri
votum, sed solum de aliquo actu virtutis. Sed quia votum
promissionem voluntariam importat, necessitas autem vo·

 

(1) Quando vovemus quaedam 13. Virgini aut Sanctis, sensus
est, voveri ea Deo in honorem B. Virginis aut Sanctorum, in quibus-
scilicet Deus inhabitat modo peculiari atque altiori, quam in aliis.
creaturis, quique sunt speciales amici Dei. Simili pacto templa
et altaria exstruimus Deo in honorem B. Virginis et Sanctorum„
Quare votum, quod fit Sancto alicui, nihil est aliud quam promissio
facta Deo honorandi memoriam illius Sancti oblatione aliqua, e. g.
invisendo et ornando eius sepulchrum. Hoc autem idem est, ac ho—
norare Deum in illo suo Sancto.

(2) L. 1. Reg. XVI. 7.

(3) L. cit. art. 2.

