-173-

item, quod aliqua veritas firmiter teneatur ex uno mo-
tivo, e. g. legitimae illationis ex praemissis veris ac certis,
hoc non impedit, quominus possit firmius teneri ex alio
hoc tam valido omnibusque pervio motivo auctoritatis
Dei loquentis, Sed quomodo, quaeres adhuc, quomodo ·
huiusmodi revelatio dici potest supernaturalis? Dicitur
supernaturalis, non quoad substantiam vel obiectum, quod
humanae menti manifestatur, sed quoad medium vel mo-
dum naturae indebitum, quo veritas naturalis seu ratio-
nalis fit menti nostrae manifesta. — Sed de his hactenus.
Ad thesim demonstrandam veniamus, seu ad possibili-
tatem revelationis mysteriorum ostendendam: spectabimus
autem praecipue mysteria proprio dicta seu veritates szt-
perrationales, de quibus scilicet maior est diffisultas.

En argumentum, quo thesim hanc demonstramus,
— Revelatio potest intra suum ambitum comprehendere
etiam mysteria, si 1⁰.) mysteria dantur, si 2⁰.) nos pos-
sumus mysteria, quando nobis a Deo proponantur ad
credendum, aliqua ratione percipere. Atqui neutrum po-
test negari. Ergo revelatio etiam mysteriorum est pos-
sibilis.

Maior patet. Nam Deo, ut probavimus, non deest
modus loquendi creaturae suae: ergo si dantur veritates
praeterrationales atque etiam superrationales, et si nos
possumus has veritates, posito quod a Deo revelentur,
aliquo modo conceptibus saltem analogicis percipere, iam
proculdubio nulla est in revelatione mysteriorum repu-
gnantia. Haec enim repugnantia si foret, esset vel ex parte
Dei, vel ex parte mysteriorum, vel ex parte nostra: ex parte
Dei, quatenus loqui non posset, ex parte mysteriorum,
quatenus non darentur, ex parte nostra, quatenus nil
prorsus de mysteriis post divinam etiam revelationem
capere possemus, — Minor sic probatur per partes.

1⁰.) Dantur mysteria. — «Quod sint, ait s. Tho-

