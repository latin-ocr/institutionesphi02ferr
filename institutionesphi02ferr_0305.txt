natura huic vel illi privato determinate et exclusive ad·-
scribat hanc vel illam rem peculiarem. Secundo, quatenus
natura nemini rem ullam in particulari assignet, sed uni-
cuique det potestatem acquirendi sibi (rationabili quidem
iustoque modo) res etiam stabiles: homo autem hanc
potestatem sibi a natura factam rite exercens seu ad actum
reducens, istam vel illam rem sibimetipsi ordinate at—
tribuat. Si primum, dominia privata sunt a natura im-
mediate et antecedenter ad humanae activitatis exercitium.
Si alterum, proxime quidem consequuntur illud factum hu-
manum, quod vi praedictae potestatis ponitur, remote vero
sunt ab hac ipsa potestate et proinde a natura, a qua
potestas illa conceditur.

Iamvero primum, ut patet, dici nequit. -— Si sermo
sit de corpore eiusque membris, haec sane natura ipsa
unicuique nostrum aptat: ac proinde dominium seu ius,
quod habemus, iis utendi est immediate ab ipsa natura.
At si sermo sit de rebus extra nos positis, natura nullam
ex iis ulli homini in particulari applicat. «Sunt, ut recte
dixit Tullius (1), privata nulla natura: sed aut veteri oc·
cupatione ut qui quondam in vacua venerunt, aut victoria
ut qui bello potiti sunt, aut lege, pactione, conditione,
sorte: ex quo fit, ut ager Arpinas Arpinatum dicatur,
Tusculanus Tusculanorum. Similisque est privatarum
possessionum descriptio. » Eodem sensu dixit s, Tho-
mas ‹]2): « Secundum ius naturale non est distinctio pos-
sessionum. »

Res igitur est altero pacto concipienda. — Natura
unicuique confert potestatem moralem seu ius connectendi

 

(1) De off. l. 1. c. 7.
(2) In 2. 2. q. 66. a. 2. — Et Suarez, def. fidei l. 3. c. 2.: « Im-

mediate non dedit Deus (ordinarie loquor) alicui homini proprium
et peculiare dominium alicuius rei,»

