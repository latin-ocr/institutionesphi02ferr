—89-

tantum homo ius habet exigendi, ne quis vi physica a
se auferat, e. g. hunc librum, in quantum habet in hunc
librum ius, seu quia hic liber est suus: sinon esset suus,
sed alienus, non haberet *tale ius erga legitimum libri il-
lius dominum. Atqui id, quod laesor reddere non vult,
non est ipsius sed alterius, illius nempe qui iniuriam
passus est. Ergo laesor non habet ius ab eo exigendi,

ne ille per vim physicam repetat id quod est suum.

Hic autem sistimus, plura paulo inferius dicturi de
specialibus, quae moveri possunt, quaestionibus, Haec in-
terim animadvertantur.

α) Vocabula, quibus usi sumus, reparatio seu com-
pensatio, genei·ica sunt. Duplex enim distingui potest re-
paratio seu compensatio iniuriae, restitutio et satisfactio (Ι).
Prior illa est reparatio damni illati: altera est compensatio
offensae illatae. Iamvero quae iniuriae non modo offensam
inferunt alteri, sed etiam damnum, bonum aliquod a
proximo demendo (2), eae inducunt onus restitutionis, idque
etiam ante sententiam iudicis. Quae autem iniuriae non

(1) Apte Struggl, theol. mor. tract. VI. de iure et iust. q. VII.
a. 2. num. 12.: «Restitutio a satisfactione primario differt per hoc,
quod satisfactio sit compensatio offensae seu iniuriae personalis per
aliquod obsequium, petitionem veniae, aut aliquam mulctam3 resti-
tutio vero sit compensatio damni iniuste illati. Item secundario dif-
ferunt per hoc, quod restitutio sit actus iustitiae commutativae et
ad illam obligemur ante sententiam iudicis: satisfactio vero pro pura
iniuria sit actus iustitiae vindicativae‚ cuius exercitium pertinet ad
publicam tanturn potestatem. Unde ante sententiam iudicis non da-
tur obligatio iustitiae ad satisfactionem; ut cum s Thoma, Mo·
lina, et aliis docet Layman lib. 3. tract. 2. cap. 1. num. 3. Interim
tamen ante sententiam iudicis ad satisfactionem pro pura etiam in-
iuria datur saepe obligatio caritatis aut alterius virtutis; ut com-
ι munitet advertunt Theologi.»

(2) Cf. thes. II. pag. 41. adnotat. 1.‚ ubi ex Varrone de etymo
huius yocis, dammum, diximus.

