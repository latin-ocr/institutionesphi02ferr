- 303 -.
omne decretum et leges ipsius etiam Adami. Peto si ali-
quis propria industria, labore et arte depinxisset pulchram
imaginem aut bellam statuam sculpsisset, nonne ipso iure
naturae imago vel statua fuisset in dominio artificis, ut
nonnisi furto posset ab eo invito auferri? Quis hoc ne-
get? Item, si aliquis propria industria gregem sibi ovium
vel gallinarum procreasset, nonne illa animalia essent iure
naturae in eius dominio? An necessarium peculiare fuit
Adae decretum, ut greges pecorum, quae Abel pascebat,
sui essent, vel ut segetes, quas Cain sua cultura collige-
bat, essent suae. Ergo ipsum ius naturae ante omnem
legem positivam humanam dividere poterat dominia, et
de facto dividebat. Unde sine ullo tali decreto provinciae
et agri esse potuissent primi occupantis.» — Ob hanc,
aliasque etiam rationes (cuiusmodi est, nullum omnino
primaevi illius pacti seu decreti exstare vestigium), a prae-
dicta sententia recedimus,

Animadverte 2⁰.) discrimen maximum, quod inter-—
cedit inter sententiam hanc et theoriam communistarum.
Affirmant communistae, legem naturalem praecipere ut
omnia possideantur communiter, vetare ne quid privati
habeant sibi proprium: hoc autem non asseritur, immo
aperte negatur in hac, de qua modo loquimur, sententia.
Cum autem tantum discrimen intersit3 consequitur, ea
omnia, quae de systemate communistarum diximus, quod
scilicet sit systema rectae rationi ac publicae quieti et ipsi
humanae vitae prosperitati directe contrarium, non posse
de hac sententia repeti, -- Demus iuxta sententiae huius
placita decretum seu pactum, quo primi illi homines a
positiva bonorum communione recesserunt. Profecto stan-
dum est pactis: iisque praecipue, quibus tamquam fun-
damentis universa iam societas innititur: iis, ad quae in-
eunda homines compulit necessitas publicae quietis ac
prosperitatis. Haec necessitas nunc perdurat, immo est

