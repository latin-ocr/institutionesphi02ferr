- 328 —·

α) Ius profecto parentibus inest, bona sua filiis te-
stamento relinquendi. Quum ius babeant id faciendi, si—
mul vero ad id faciendum vehementer a natura impel-
lantur, praesupponendum est, eos reapse voluisse sua
bona filiis in haereditatem relinquere. Habemus ergo vo-
luntatem parentum praesumptam, et recte prorsus ac ra-
tionabiliter praesumptam, cui voluntati standum est.

(3) Aliud praeterea est attente perpendendum, vide-
licet coniunctio naturalis, eaque arctissima, filiorum cum
parentibus, Filius sane tali vinculo patri adstringitur, ut
sit eiusdem quasi effusiO, propagatio seu continuatio: ests
ut inquit Aristoteles (Ι), quodammodo pars eius, ὥσπερ
μέρος αὖτῡῦ. Hinc fit, ut naturali iure polleat succe-
'dendi in bona ipsius: in haec, quamvis pater intestatus
obierit, suo iure succedit. Quae assertio pluribus scri-
ptoribus videtur, ac merito quidem, nimium debilis. Ad-
dunt igitur filium succedere sibi: immo concipiunt filiurn
i11 bonis paterniS, etiam ante patris obitum, quoddam
cum patre condaminium habere. Profecto parentum, qui
ab intestato decedunt, bona nequeunt dici nullius: sunt
enim familiae, aut certe propter familiam. Habent ergo
dominnm in filiis qui supersunt. —— Si filii desint, eorum
loco succedunt gradatim ii, qui erant arctioribus sanguinis
vinculis proprietario coniuncti, dummodo ille de suis
bonis aliter non disposuerit. Neque enim ex naturae lege
tenetur alicui providere, nisi illi vel illis quibus existen·
tiam dedit. Quod si consanguinei omnino desint, tunc
quidem succedit societas, ad quam defunctus pertinebat,
utpote illi propinquior. Sed de his, data opera, agendum
erit in capite sequenti, in quo de iure sociali disseremue.

(1) Ethic. VIH. 12„ et V. 6. — Vide super. thes. 11. pag. 26.

