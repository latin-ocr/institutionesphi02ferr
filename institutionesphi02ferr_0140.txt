immobiliter firmamus ad id, qnod expedit facere. Et ideo
expediens est vovere. »

Obiicies, nullo pacto expediens esse periculis se se
offerre. Atqui vovere est idem ac peccandi periculis se
obiicere: siquidem quod ante votum sine culpa poterat
omitti, nequit post votum absque culpa praeteriri. Ergo
expediens non est se Deo votis obstringere. - Respon-
deo cum eodem angelico doctore (Ι), «quod quando
periculum nascitur ex ipso facto, tunc factum illud non
est expediens, puta quod aliquis per pontem ruinosum
transeat fluvium. Sed si periculum immineat ex hoc, quod
homo deficit ab illo facto, non desinit propter hoc esse
expediens: sicut expediens est ascendere equum, quamvis
periculum immineat cadendi de equo. Alioquin oporteret
ab omnibus bonis cessare, quae etiam per accidens ex
aliquo eventu possunt esse periculosa. Unde dicitur (2):
Qui observat vennam, non seminat, etqui considerat nubes,
numquam metet. Periculum autem voventi non imminet
ex ipso voto, sed ex culpa hominis, qui voluntatem mutat
transgrediens votum. Unde Augustinus (3) dicit: Non te
vovisse poeniteat, sed magis gaude, iam tibi sic non li-
cere, quod cum tuo detrimento licuisset.» Itaque sola
obligatio recte operandi non constituit hominem in pe-
riculo: secus nullum praeceptum positivum deberet ho-
minibus imponi. In vovendo tamen leges prudentiae sunt
omnino servandae: hisce autem servatis, fiducia ponenda
est in Deo, qui sicut nos hortatur ut voveamus, ita nos
adiuvat ut reddamus seu votum impleamus.

 

(i) L. nuper cit. ad 2¹¹². Cf. Suarez, de voro 1. 1. ⁴c. 18.

(2) Ecclesiastes, XI. 4. Ad rem facit illud s. Ambrosii, lib. de
vid.· prope finem: « Ergo nemo militet, ne aliquando vincatur: nec
pedis utatur obsequio, qui gradiendi periculum reformidat: nec oculi
intendat officio, qui concupiscentiae timet lapsum. » ⁴

(3) In ep. cit. num. 8.

