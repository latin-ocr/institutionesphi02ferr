—281—

⁵ munistae (1). Quorum, ut omnes probe sciunt, haec est
unanimis νοΧ, dominium privatum de rebus stabilibus
esse iniustitiam atque apertam legis naturalis violationem
(secundum hoc nimis celebre effatum, la proprie'te' ε’ est
Ie vol): illud proinde esse 6 medio prorsus tollendum,
solumque retinendum esse dominium commune. Agri et
fundi (hoc saepe affirmari audimus) non possunt esse
proprii ullius individui vel familiae: ii enim iuxta naturae
intentionem pertinent exclusive ad communitatem hu-
manam vel societatem civilem, quae (haec aliqui addunt)
per suos magistratus debet sociis attribuere partem ut
oneris et laboris in bonum commune impendendi, ita
fructus et utilitatis ex bonis communibus recipiendae.

En igitur quaestio, quae circa hoc de dominio ar-
gumentum praecipue tractanda est in morali philoso-
phia: dominia privata rerum etiam immobilium suntne
a natura an vero contra naturam, quae scilicet, si de
rebus stabilibus sermo sit, solum admittit dominium col-
lectivum, ut asserunt communistae‚ privato prorsus re-
iecto? Affirmamus autem, ea omnino esse a natura, seu
a lege divina naturali, quae proinde est dominii huius
privati fons primus primumque principium (2).

81. DEMONSTRATIO. I. Haec thesis probatur in pri-
mis a posteriori, seu ex facto universali et constanti.

Dominia privata rerum etiam stabilium sicut nunc in
,medio cuiusvis civilis societatis existunt, ita anteactis tem-

(ι) De hoc inter se conveniunt commuuistae, dominia privata
esse latrocinia, solum retinendum esse dominium commune. De
modo autem seu for-mv, snb qua‘dominium hoc commune sit ad
effectum reducendum, maxime inter se dissentiunt.

(2) Recole ea, quae diximus supra thes. II. pag. 31„ de quinque
elementis in quovis iure considerandis, principio, materia, titulo, sul·-
λκιο, termino.

