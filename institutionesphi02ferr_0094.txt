...88—

exigendi a laesorc congruam iniuriae acceptae repara-
tionem. — Lex enim naturalis vult iustitiam. Sed «iusti-
tia, inquit s. Augustinus (1), ea virtus est, quae sua
cuique distribuit». Ergo lex naturalis vult unumquem-
que hibere quod suum cst, nimirum retinere si iuste
possidet, si vcro iniuste amisit recuperare. Si quis e. g.
iniuste ob acceptam furti iniuriam amisit equum, ius ha-
bet exigendi a fure restitutionem equi, necnon compen-
sationem pro lucro cessante seu pro bonis quorum iac-
turam ex rei illius demptione est passus: siquidem illa
etiam lucra seu bona erunt sua.

Dixi 2.⁰) eum, qui iniuriam passus est, habere ius exi-
gendi iniuriae reparationem, vi etiam physica in laesorem
adhibita, si scilicet laesor nolit obligationem, qua tenetur,
illatam reparandi iniuriam implere. —- Et sane ille, qui in-
iuriam passus est, habet ius reparationem iniuriae a lae-
sore exigendi mediis illis omnibus, quae et sunt ad ob-
tinendam iniuriae compensationem necessaria θῖ insuper
nullius ius violant. Atqui usus vis physicae in iis, quae
supponimus, adiunctis est α) medium ad obtinendam in-
iuriae reparationem necessarium, atque'etiam est β)
medium quod nullius ius violat. Ergo ille, qui in-
iuriam passus est, ius habet yim physicam adhiben-
di in laesorem ad illud, quod suum est, recuperan-
dum. Minor quoad 15¹¹ membrum est perspicua: suppo-
nimus enim laesorem, cum possit, nolle implere obliga-
tionem, qua tenetur, reparandi iniuriam. Quoad 2.“¹ mem-
brum sic probatur. Si quod ius violaretur, hoc ius fo-
ret illud, quod laesor haberet, exigendi ne vis physica ei
inferatur. Atqui laesor non habet tale ius. Etenim in

(1) De civ. Dei 1. XIX. c. 21.

