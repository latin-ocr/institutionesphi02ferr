prius non est licitum ....... Hoc tamen posterius non est
semper illicitum, sed frequenter est licitum. Unde iuxta
communem doctorum sententiam non est obligatio utendi
medicina exquisita et pretiosa ad vitandam mortem: ne-
que etiam obligatur quis ad relinquendum proprium
domicilium et patriam, ut transferat se ad aliam civitatem
et quaerat salubriorem aerem suae valetudini opportunum
et necessarium: haec enim omittere non est se occidere,
sed permittere mortem ex se obvenientem‚ et relinquere
se ordinariis et communibus mediis, sine quibus alii ho-
mines communiter vivunt. Neque enim 'hic se occidit,
sed moritur propter aegritudinem vel infirmitatem suae
naturae, cui non tenebatur modis omnibus accurate sub-
venire. »

II. Ex iis autem, quae diximus, apparet veritas illius
theseos, quam communiter statuunt auctores, nimirum,
ob rationabilem iustamque causam aliqnando licere mortis
pericula ex se obvenientia non fugere, ant etiam iis se se
obiicere. E. g. optime agit miles, qui tempore belli sta-
tionem non deserit, licet -certus moraliter sit quod ibi
permanens ab hostibus interficietur: itemque sacerdOS,
qui tempore pestis confessiones aegrotorum audit, eisque
sacramenta ministrat cum manifesto contagii periculo (Ι).

(1) Sacerdos in iis, de quibus diximus, adiunctis non dicitur
adimere sibi vitam, sed dare ‘vitam suam, ponere animam suam. Pri-
mum est illicitum. De altero autem actu legimus, Io. XV. 13„ di-
ctum a Christo Domino: ‹< Maiorem hac dilectionem nemo habet,
ut animam suam ponat quis pro amicis suis. » Vides ergo maximum
esse discrimen inter haec duo - adimere sibi vitam - dare vitam
suam. Qui adimit sibi vitam, is seipsum interficit: qui dat vitam
suam, is ab alio interficitur, ipso quidem non resistente seu impe-
dimentum non apponente, curn tamen impedimentum apponere non
teneatur: scilicet, ipso permittente mortem propriam.

