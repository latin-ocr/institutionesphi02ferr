—325—

Arguimus 2⁰.) ex conceptu ipso dominii proprietatis.
—Qui est dominus rei alicuius, habet ius eam destru-
endi, transformandi, alienandi, alteri cedendi seu donandi
pro libito: brevius, habet ius disponendi prout vult de

re illa sua, quamdiu manet sua (1). Porro quemadmodum .

potest alteri rem cedere seu de ea disponere nunc: pro
nunc3 sic etiam potest illud idem facere nunc pro tunc, i. e.
pro futuro alio vitae suae instanti, non excepto sane su-
premo vitae momento, quo momento illa res, haud secus ac
in praecedentibuS, adhuc est vere ac proprie sua. Sed ius
testandi non est nisi ius donandi rem alteri, seu de re sua
disponendi nunc pro supremo vitae instanti. Ergo qui est
dominus rei alicuius, habet quoque ius testandi. Huius
iuris usui respondet in altero, in cuius favorem facta sit
dispositio, moralis potestas (quam alii omnes revereri te-
nentur) testatori succedendi in rei illius, de qua agitur,
dominium. Opus quidem est, ut constet, testatorem non
retractasse voluntatem, sed perdurasse in intentione ce-
-dendi rem illi alteri, seu disponendi de re tali modo: hoc
autem manifestum fiet ex testamento, quod definitur, de·
claratio ultimae nostrae voluntatis.

Obiiciunt: Quomodo e sepulchro possunt defuncti
disponere adhuc de iis rebus, quarum possessionem in
vita quidem habebant, sed per mortem iam amiserunt?
— Respondeo: nequeunt profecto id facere. Sed quamvis
de iis rebus post mortem non disponant nec possint dis-
ponere, tamen potuerunt de iis disponere et disposuerunt
in vita (2), quando adhuc erant rerum illarum domini. Sci-

 

(1) Hoc lex XII. tabularum hisce efferebat verbis: ι’. Prout quis·
que rei suae legassit (legem dixerit) ita ius esto. » — Qui de re
sua, disponit, legem dicit rei suae.

(2) Testamentum est dispositio rei propriae facta in vita. ——
Hoc potest adhuc magis declarari sequenti ratiocinio. Testamentum

