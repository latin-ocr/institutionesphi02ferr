-233-.-·

est, an aliquis in futurum consentiat in peccatum: potens
est enim Deus hominem, quacumque tentatione super-
veniente, liberare a peccato. » Et alio loco (1), « saluti,
inquit, spirituali semper potest aliter subveniri, quam
per membri praecisionem (itemque, qnam per vitae de-
structionem); quia peccatum subiacet voluntati.»

ζ) Princeps civilis potest occidere malefactorem.
Ergo etiam seipsum, si sibi constet, se esse malefacto-
rem. — Adverto inprimis hanc thesim eo proprie spe-
ctare, ut ostendat neminem privatum posse privata sua
auctoritate sibi mortem inferre. Id ergo, quod obiicitur,
non est proprie contra hanc thesim: siquidem princeps
civilis, qui ad poenam de perpetratis criminibus luendam
se interficeret, id faceret auctoritate non privata, sed
publica. Idem dicendum est de quaestione, quam statim
subnectimus, utrum reus ad mortem damnatus possit
ipse in se statutam poenam exsequi, non quidem proprio
arbitrio, sed ex commissione iudicis ac proinde ex pu-
blica auctoritate. Iuvat tamen has etiam quaestiones bre-
viter attingere, tum ad confirmandam thesim (cum enim
responsio sit pro utroque casu negativa, argumentum
habemus a fortiori), tum etiam ad rationum, quas attu-
limus, vim ac sensum magis clariusque intelligendum.

Ad primam quaestionem sic respondet angelicus
Doctor (2): « Ille, qui habet publicam potestatem, potest
licite malefactorem occidere, per hoc quod potest de ipso
iudicare. Nullus autem est iudex suiipsius, Unde non
licet habenti publicam potestatem seipsum occidere propter
quodcumque peccatum. Licet tamen ei se committere
'iudicio aliorum.»

 

(1) In 2. 2. q. 65. a. 1. ad 3¹³. — Non inquinatur corpus, dixit
tyranno s. Lucia, nisi de consensu mentis.
(2) Loc. cit. ad 2¹¹².

