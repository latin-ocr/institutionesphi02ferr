-303-

α) Nomine materiae intelligimus id, circa quod ver-
satur contractus. Iamvero materia, ut sit apta, debet esse
possibilis et honesta, propria contrahentis, certa et determi-
nata. — Debet esse possibilis et honesta: siquidem ad
impossibile et ad inhonestum nulla potest dari obligatio. —-
Debet esse propria contrahentis: quia nemo potest tran-
sferre in alium id, quod non habet ut suum. —— Debet
esse certa et determinata: secus enim contractus esset,
ut dici solet, vagus et illusorius.

ν β) Nomine subiecti intelligimus personaS, quae con-
tractum ineunt seu inter se paciscuntur. — Iamvero su·
biectum‚ ut sit capax, debet esse libero rationis usu praa-
ditum: qui eo caret, nequit rerum suarum dominium tran-
sferre et obligationes in seipso suscipere (Il. Aliis verbis,
contractus est actus humanus, voluntarius et liber. Hinc:
contrahere nequeunt pueri qui rationis usum nondum
habent, amentes et furiosi, perfecte ebrii.

γ) Nomine consensus intelligimus, non quidem me-
rum voluntatis propositum, sed actum eiusdem efficacem,
quo res vel ius ab uno remittitur et accipitur ab altero.
Iamvero consensus, ut sit legitimus, debet esse verus et
internus, mutuus, externus, deliberatus. —- Debet esse verus
et internus: siquidem obligatio contractus oritur a sola
contrahendi voluntate. - Debet esse mutuus: contractus
enim est conventio duorum vel plurium, et proinde si
sit onerosus requiritur ex utraque parte cessio et acce-
ptatio, si sit gratuitus requiritur ex una parte cessio et
ex altera parte acceptatio. — Debet esse externus: uterque
enim paciscens debet voluntatem alterius perspectam ha-
bere, nec potest sane cognoscere nisi ea signo aliquo
externo fiat manifesta. —- Debet esse deliberatus: agitur

 

(ι) Cfr. super. thes. 11. pag. 37.

