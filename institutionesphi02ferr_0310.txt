..298-

Quaerenti igitur, utrum dominia privata sint a na-
tura immediate an vero mediate, paucis sic respondemus:
-- sunt mediate, si considerentur in actu et insuper de-
terminate -- si considerentur in potentia, vel etiam in
actu sed indeterminate, sunt a natura (eo, quem diximus,
sensui immediate.

PARS ALTERA. Ι. Restat inquirendum, quaenam sint
facta, quibus naturale illud ius acquirendi res applicatur
actu, seu ex indeterminato atque abstracto fit determi-
natum et concretum in hac vel illa re peculiari. - Dis-
tinguimus autem factum primigenimn‚ quo res nullius
dominio subiecta primo fit alicuius, et facta secundaria,
quibus res dominio unius iam addicta transit in domi-
nium alterius.

II. Occupatio est factum primigenium, quo mediante
res, quae actu nullius erat, primo fit alicuius. - No-
mine occupationis intelligitut, realis apprehensio rei, cum
animo eam sibi acquirendi. Quae postrema verba merito
adduntur. Neque enim illiusmodi animus rem secum ipso
connectendi toties adest, quoties aliqua res quomodo-
cumque apprehenditur. E. g. deesset in eo, qui iter fa-
ciens sisteret in campo (quem domino expertem esse
supponimus), ibique quiesceret aliquo temporis spatio,
quo elapso rursus in viam se committeret: contra ades-
set in eo, qui campum illum conspicatus, suam ibi in—

neat‚ hoc solummodo mediate pendet a natura, i. e. consequenter ad'
factum aliquod humanum et contingens. — Similiter res se habet
in dominio iurisdictionis. Quod, loquendo in genere, in civili socie-
tate aliquis imperet, alii subiecti sint, seu quod sit divisio civium in
subditos et imperantes, hoc profecto est immediate ab ipso Deo na-
turae auctore. Quod autem Titius sit ille, qui imperet, potius quam
Caius, qui e contrario illi alteri subesse teneatur, hoc non est a
natura nisi mediante aliquo humano facto, puta consequenter ad
electionem legitimam Titii in principem seu regem.

