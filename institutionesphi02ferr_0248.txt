..235-

vitam non conservat3 quare ille, qui obstinate nihil vellet
comedere, dicetur se fame interemisse.»

Dixi, media communia, ordinaria et facilia. Neque
enim obligatio se extendit ad media exquisita, extraordi-
naria et admodum difficilia. Cuius rei ratio haec est, quia
qui non adhibet media ordinaria et facilia, quae natura
providet et in medio ponit ad vitae conservationem, is
est vitae gubernator negligens, imo se gerit ac si plenus
esset vitae dominus, eam in suo possidens arbitrio. Iure
igitur meritoque reprehendetur ac punietur a Deo, qui
dominus est vitae, nec huius arbitrium homini concessit,
sed eam homini debito modo conservandam adminis-
trandamque commisit. Qui vero solum omittit media ex—
traordinaria et admodum difficilia, is moraliter non cen-
setur se se gerere tamquam vitae dominum vel arbitrum,
neque etiam moraliter censetur negligens vitae guberna-
tor. Etenim rei alicuius gubernator maiorem minoremve
de illa re curam habere debet, prout maior minorve est rei
sibi commissae dignitas: haec autem temporalis vita etsi
magnum sit bonum, non tamen est bonum maximum,
tantique pretii, ut debeat exquisita atque extraordinaria
diligentia procurari eius conservatio, renuntiando etIam
e. g. exercitio virtutis, acquisitioni scientiae aliisque hu-
iusmodi praestantioribus bonis, ad⁰ quae acquirenda haec
nobis vita a Deo confertur. Non ea sane potest esse
mens ac intentio legislatoris sapientissimi Dei in hac nobis
imponenda obligatione conservandi vitam: nulla autem
obligatio se extendit ultra mentem legislatoriS. — Audia-
tur rursus de Lugo (1): «Distinguatur hoc quod est
mortem positive afferre, et hoc quod est non adhibere
media omnia ad eam arcendam vel impediendam. Illud

 

(1) Op. et 1. cit. num. 36. — Lege etiam num. 21. et 29.

