—42—

suum cedere nequit: hinc qui bona aufert pupilli, licet
cum eius consensu, iniuriam infert pupillo, qui scilicet
valide et efficaciter cedere iuri suo nequit.

ARTICULUS ΙΙΙ.

De notione officii eiusque divisionibus.

THEsis III.

Officium est morale debitum agendi aliquid aut aliquid
‹mzittendi in alterius auxilium vel obsequium. Multi-
plex autem est ac varia officii partitiO.

10. DECLARATIO. Duo illa, quae de iure deteximus,
sunt etiarn de officio inquirenda, videlicet — quaenam
sit vera eius notio — et quaenam sint praecipuae eius-v
dem partitiones,

I. Haec vox officium est a verbo officio (1). Verbum
autern officio (ex oh pro obviam et jacio) proprie est facio
me obviam alicui impediendi et obsistendi causa (2): in
malam enim partem semper accipitur. Hoc pacto eleganter
dicimus, aemulum suis dolis insidiisque officere et obstare
nostris consiliis, susceptis, commodis etc.

Iamvero eruere exinde possumus notionem officii,
illud primo loco animadvertentes, quod cum verbum officio

 

(1) Cf. Forcellini lex. in h. v.

(2) Pulchre Cicero, Tuscul. disp. V⁴ 32.: « Diogenes liberius,
ut Cynicus, Alexandro roganti, ut diceret, si quid opus esset, Nunc
quidem paululum, inquit, a sole: offecerat videlicet apricanti.» Et
1. 11. de Nat. D. 19.: « Umbra terrae soli officiens noctem efficit.»

