,- 213 ..

Ι. Systema de autonomia in negotio religionis « cui-
que homini‚ ita exitialem hunc errorem denuntiavit
S. Pontifex Pius IX. (1), quoddam veluti primarium ius
tribuit, ex quo possit libere de religione cogitare et loqui,
eumque Deo honorem et cultum exhibere, quem pro suo
libito meliorem existimat.» -— Atqui non ita res se habet.
Deum colere debemus cultu illo, qui Ei est acceptus:
quinam vero sit cultus Deo acceptus, nos docet religio
naturalis ac revelata, quae non excogitatur aut effingitur
a nobis, sed nobis sive velimus sive nolimus a lege di-
vina indicatur et imponitur. ἡ

ΙΙ. De altero iam systemate, nempe de indifferentia
circa diversas religiones, agamus. — Religiones, quae
dicuntur a Deo revelatae, possunt esse et reapse sunt
plureS, eaedemque pugnantes inter se ac oppositae. Est
religio (2) Catholica, quae docet Iesum Christum, cum
sit vivus et verus Filius Dei, esse adorandum: est secta
Socinianorum, quae docet Christum non esse adorandum,
cum sit simplex creatura. Est religio Catholica, quae docet
adorandum esse sanctissimum Sacramentum in altari: est
secta Calvinistarum, quae docet adorationem illam esse
actum idololatriae. Omnes autem se dicunt revelatas, se
divinas esse proclamant. Quid ergo agendum?

Sunt, qui tuentur, obligationem, de qua hac in thesi
locuti sumuS, profitendi religionem revelatam, impleri,
quaecumque tandem ex pluribus iis religionibus, quae
dicuntur revelatae, seligatur ac servetur. Huiusmodi opinio
indifferentismns in religione vocari solet: est autem opinio
apprime falsa. Nam obligatio profitendi religionem revela-

 

(1) In Allo-t. Μακῐιηα quidem, 9 Iun. 1862.

(2) Animadverte, hoc religionis nomen transferri solere ad
ipsam Ecclesiam, tamquam ad principium manifestativum officio-
rum, quibus legitimae religionis obsequium constat.

