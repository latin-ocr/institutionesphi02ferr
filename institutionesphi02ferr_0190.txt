-182—

nostram cum divina confundit3 secundum includit athei-
smum, quia limitibus affici nequit veritas, quin eius fons
et principium, nempe Deustariter afficiatur. Deus autem
limitibus affectus non est Deus »

Hisce aliisque, quae addi possent, rationibus osten—
ditur existentia mysteriorum. — Sed, dices, si mysterio-
rum existentia naturaliter demonstratur, iarn nulla sunt
mysteria. Responsio patet: allatae rationes non iam de·—
terminant in specie, quae qualiave' sint mysteria, sed pro-
bant in genere, multa esse mysteria, seu dari veritates
multas, quae captum humanae mentis absolute et per se
superant. Quaestio prior est specialis, et solvitur reve-
latione ac fide: quaestio altera est generalis, et solvitur>
naturali etiam ratione. Iam itaque ad alteram minoris
partem probandam veniamus.

2.⁰) Mysteria particularia, quae nobis Deus revelet
atque ad credendum proponat, possumus aliqualiter in-
telligere. Videlicet, est omnino falsum, nos de mysteriis,
etiam post eorum revelationem, nihil aliud capere posse,
nisi vanum et inanem sonum verborum: non plus intel-
ligere, quam si aliquem ignota lingua loquentem audia-
mus. — Duo haec sane percipimus,

Primo apprehendimus id, quod determinate creden-
dum est (Ι) Etenim iudicii illius, quo mysterium enun-
tiatur, terminos, praedicatum scilicet et subiectum, asse-
quimur conceptibus saltem analogicis, E. g. quando divi-

 

(1) Hoc apprehendere est sane necessarium. κ Oportet, ita Sua-
rez, de fide disp. 111. sect. 1. num. 2., prius percipere id quod pro-
ponitur ad credendum, et intelligere saltem conceptu apprehensivo,
quid sit id quod asseritur seu proponitur. » In eodem sensu dixit
s. Thomas, 2. 2. q. S. a. 8. ad 2.¹¹²: « Fides non potest universa-
liter praecedere intellectum: non enirn posset homo assentire cre-
dendo aliquibus propositis, nisi ea aliqualiter intelligeret. »

