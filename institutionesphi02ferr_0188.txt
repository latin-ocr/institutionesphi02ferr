-180—

quae alius omnino capere non potest; sicut patet in ru-
stico, qui nullo modo philosophiae subtiles considera-
tiones capere potest. Intellectus autem angeli plus excedit
intellectum humanum, quam intellectus optimi philosophi
intellectum 1·udissi1nii.liotae; quia haec distantia inter
speciei humanae limites continetur, quos angelicus in-
tellectus excedit. Cognoscit quidem angelus Deum ex
nobiliori effectu quam homo, quanto ipsa substantia an-
geli, per quam in Dei cognitionem ducitur naturali co·-
gnitione, est dignior rebus sensibilibus et etiam ipsa
anima, per quam intellectus humanus in Dei cognitionem
ascendit. Multoque amplius intellectus divinus excedit
angelicum, quain angelicus humanum. Ipse enim intel-
lectus divinus sua capacitate substantiam suam adaequat,
et ideo perfecte de se intelligit quid est, et omnia co-
gnoscit, quae de scipso intelligibilia sunt3 non autem na·
turali cognitione angelus de Deo cognoscit quid est, quia
et ipsa substantia angeli, per quam in' Dei cognitionem
ducitur, est effectus causae virtutem non adaequans, Unde
non omnia, quae in seipso Deus intelligit, angelus na-
turali cognitione capere potest3 nec ad omnia, quae an·-
gelus naturali virtute intelligit, humana ratio sufficit ca-
pienda. Sicut igitur maximae amentiae esset idiota, qui
ea, quae a philosopho proponuntur, falsa esse assereret,
propter hoc quod ea capere non potest3 ita et multo
amplius nimiae stultitiae esset homo, si ea, quae divi-
nitus angelorum ministerio revelantur, falsa esse suspi-
caretur, ex hoc quod ratione investigari non pos-
sunt. ›> Ἴ

Probat tertio ex defectu, quem in rebus cognoscendis
quotidie experimur.— « Rerum sensibilium plurimas pro·
prietates ignoramuS, earumque proprietatum, quas sensu·
apprehendimus, rationem perfecte in pluribus invenire
non possumus. Multo igitur amplius illius excellentissimae

 

 

