-241-

 

conveniant, quod sint naturalia, aliis tamen ex capitibus
inter se differunt.

, 68. Prioris enim generis debita sunt officia iustitiae
seu officia inridiccz‚ i. e. respondentia vero iuri in pro-
ximoexistenti: alterius autem generis debita sunt officia
humanitalts et beneficentiae seu officia pure moralia (1).
Qui prioris generis officia violat, is alteri veram iniu-
riam infert estque iniustus, v, g. qui pecuniam a pro-
ximo aufert: qui autem violat alterius generis officia, is
proximi offensam incurrit estque inhumanus, V. g. qui
pauperi stipem roganti pecuniam duriter negat (2). Qui
prioris generis officia violat, is onere tenetur restitutionis:
non item, per se loquendo, qui violat alterius generis
officia (3³.

69. Rursus, prioris generis officia sunt negativa, alia
vero sunt affirmativa (4·. Hoc autem discriminis, ut plu-
ribus locis iam diximus ι’ς), intercedit inter negativa et
affirmativa, quod illa magis quam haec sint universalia,
idque dupliciter — quoad tempora, quia urgent semper
et ad semper — quoad personas, quia obligant quemlibet
et in ordine ad quemlibet. «Nulli hominum, ait s. Tho-
mas (63), est nocendum, non autem sufficientes sumus,
ut unus homo possit omnibus servire, » v, g. omnibus
egenis ex propria pecunia opitulari.

 

(1) Cf. quae dehac officiorum divisione diximus supra eadem
thes. 111. pag. 45.

(2) Vide quae de conceptu iniuriae et offensae diximus super.
thes. 11. schol. pag. 39. seqq.

(3) Vide super. loc. nunc cit. pag. 40.; item thes. VII„ prae·
sertim pag. 89.

(4) Cf. super. thes. ΙΙΙ. pag. 46.

(5) Loc. nunc. cit. pag. 47: item super. vol. 1. pag. 289.

(6) Comm. in ep. ad Rom. cap. XIII. lect. 2. 6
1

