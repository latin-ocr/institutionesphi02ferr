⁴1³&

..127-

natura sola ratione naturali ducta posset esse religio ad
Deum, ita posset etiam esse votum et promissio.» Unde
breviter quidem debemus de voto loqui, non tamen de eo
omnino silere. Ac duo inprimis exponemus: quid sit et
quotuplex sit votum.

I. Votum communiter ab auctoribus definitur (1), pro-
missio deliberata Deo facta de bono meliori. —- Dicitur, pro-
missio. Hoc autem vocabulum exhibet genus proximum,
sub quo votum continetur, et cui debent differentiae addi,
ut completa voti definitio habeatur. Votum itaque non est
merum propositum, sed insuper est promissio. Hoc autem
intercedit discrimen inter propositum et promissionem,
quod cum utrumque dicat voluntatem agendi aliquid aut
aliquid omittendi, promissio insuper dicit animum se obli—
gandi alteri ex virtute fidelitatis, quem animum non dicit
simplex propositum. Unde fit, ut per se loquendo merum
propositum possit, promissio autem non possit absque
culpa non impleri. —- Dicitur, deliberata. Nam votum
est, ut modo dicebamus, et propositum et promissio,
Iamvero « propositum aliquam deliberationem praeexigit,
cum sit actus voluntatis deliberatae » (2). Promissio in-
super est actus, quo seipsum quis moraliter ligat: nemo
autem censetur seipsum moraliter ligare, nisi operetur
cum advertentia rationis ad ligamen morale, de quo agitur,
et curn indifferentia activa voluntatis, seu, quod idem est,
nisi agat deliberate. —- Dicitur, Deo facta. Cum enim

 

(x) Quandoquidem ea, quae valde optamus, solemus, adhibitis
votis, postulare a De0,hinc factum est, ut votum accipiatur quoque
pro desiderio seu optato. Hoc pacto dixit Horatius, l. 2. sat. 6. ν. 1.:
«Hoc erat in votis, modus agri non ita magnus etc. » - Quan-
doque etiam calculum seu suffragium in electione datum dicitur
votum.

(2) In 2. 2. q. 88. a. 2.

