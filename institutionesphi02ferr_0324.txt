-312-

Pnzs PRIOR. Consideremus primo theoriam Hobbesii.
Auctor hic, ut iam diximus, affirmat, unumquemque ho-
minem a natura immediate habere dominium plenum
supra res omnes, ita ut unusquisque possit ab usu et
dispositione cuiuscumque rei ceteros excludere. Hanc
sententiam, quae penitus absurda est, paucis refellemus,

1⁰.) Arguere ex iis possumus, quae demonstravimus
in thesi vigesima sexta. Tantum abest, ut natura immediate
dederit singulis hominibus actuale in res omnes ius, ut
e contrario dici debeat, ipsam naturam nemini immediate
dedisse actuale dominium rei ullius in particulari. Hoc
actuale rei determinatae dominium debet unusquisque
sibi procurare rationabili et iusto propriae activitatis exer-
citio (1).

2⁰.) Animadverte insuper cuiuscumque hominis in—
digentias esse valde finitas: non omnia sane terrae bona
requiruntur, ut iis satisfiat. Cur igitur hisce adeo finitis
indigentiis explendis natura hominibus singulis ut pro-
pria attribuisset onmia prorsus terrae bona? Stulte pro-
fecto egisset. Sed hoc dicere, naturam insipienter ope-
rari, absurdum est et impium.

3⁰.) Ex alio etiam capite insipienter egisset natura.
Etenim singulis hominibus dedisset simul et non dediss :t
ius ad res externas. Dedisset‚ ut in hac theoria asseritur.
Non dedisset, quia singulis elargita esset facultatem,
quam ceteri non tenerentur agnoscere ac revereri tam-
quam inviolabilem: facultas autem, quam ceteri non te-

(1) Adde, quaedam ita esse naturaliter communia, ut nequeant
fieri propria. Vide super. patr. 277. adnot. 2. Huc facit illud Tullii,
pro Rosc. Amet. 1. 2.: «ut cum ademerit nobis omnia quae nostra
erant propria, ne lucem quoque hanc quae communis est, eripere

cupiat. »

