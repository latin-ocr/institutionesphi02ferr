illo sit, qui factis honorem laedere conatur, nemini im-
poni potest obligatio passive se habendi, dum alter in
contemptum conetur, v. g. ei vellicare barbam, aut im-
pingere alapam, aut vestes conspurcare etc.: sed licebit
ei sane, servato moderamine inculpatae tutelae, iniuriam
propulsare3 et si quidem pervicax aggressor ad praesti-
tutam iniuriam inferendam vim adhibeat, ac repulsus
etiam arma arripiat, et armis arma opponere.

Quaeres 5⁰.) an liceat defendere proximum inno-
centem cum occisione aggressuris? —— Respondeo affir-
mative, in omni casu, quo licet semetipsum defendere,
idque ratione caritatis. Raro tamen privatus ad hoc teneri
videtur. Caritatis scilicet praeceptum non obligat cum
gravi incommodo: in occisione autem alterius vix um-
quam evitari potest magnum incommodum ob timorem
inimicitiarum, publicae iustitiae etc. (1).

Itaque, ut paucis omnia complectamur, illicitum sane
est privata auctoritate occidere illum, qui non sit iniustus
bonorum nostrorum aggressor. Nec semper licet occidere
iniustum bonorum aggressorem, sed quando agitur -
de ipsa vita — de bonis ad vitam necessariis —- de bo-
nis, quorum iactura grave afferret damnum, seu in gra-
vem necessitatem spoliatum deiiceret, idque servato sem-
per moderamine inculpatae tutelae (2). Immo illud, quod
est licitum, non est proprie loquendo ipsa occisio ag-
gressoris iniusti, sed defensio suiipsius innocentis, i. e. sua
tueri bona, quae alter iniuste impetit.

 

(1) Ita p. Gury, op. et 1. nunc cit. num. 396. — Cf. super.
thes. VII. pag. 87.

(2) Cf. Tongiorgi, Eth. partic. num. 368, - Pro hac thesi cf.
etiam s. Augustinum, de lib. arb. l. 1. cap. 6., in quo de occisione
hominis vim afferentis agit. Ut autem recte mentem s. Augustini

assequaris, cf. ca, quae s. Thomas habet l. saep. cit.
¹7

