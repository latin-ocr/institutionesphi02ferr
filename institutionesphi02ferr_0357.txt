- 345 ’-

tunc quidem, quan‘do contra mentem loquendo obesses
nemini, et tamen alicui, vel tibi vel amicis, prodesseS,
sive ad conservandam famam sanitatem vitam, sive ad
magnum aliquod malum vitandum. — Qua in re multi
errarunt affirmantes, licere subinde uti mendacio quasi
helleboro, vel sicut utimur rebus venenatis in pharma-
cis (1). Atqui non ita res se habet. Mendacium enim est
ex se malum. Καθ’ αὐτὸ δὲ τὸ μὲν ψεῦδος φαῦλον καὶ
ψεκτά-κ, τὸ δ’ ἂ).η]ὲς καλὸν καὶ &accusa-2. Per se autem
mendacium quidem malum et vituperabile est, verum
autem honestum et laudabile. Ita Aristoteles (2). Quae
vero sunt ex se mala, numquam iure fieri possunt, nec
per ullam circumstantiam extrinsecam, per ullum bonum
optimumve finem possunt fieri bona et licita: siquidem
circumstantiae extrinsecae et accidentales haudquaquam
mutant intrinsecam rei essentiam, quae proinde si mala
est, remanet semper mala, quibuslibet accedentibus ad-
iunctis. Itaque, ut recte inquit s. Augustinus (3), ‹< quis-
quis esse aliquod genus mendacii, quod peccatum non
sit, putaverit, decipiet seipsum turpiter, cum honestum
se deceptorem arbitratur aliorum.»

(ι) Grotius, de iure belli et pacis l. 111. c. 1., sic definit men-
dacium: est sermo repugnans cum iure existente ac manente eius,
, ad quem sermo dirigitur. Hinc quaedam recenset mendacia seu fal-
siloquia, ut ipse ait, inculpata, e. g. « quoties vita innocentis aut par
aliquid aliter servari, ct alter ab improbi facinoris perfectione aliter
averti non potest.» Haec postquam enumeravit, sic concludit: « Non
placent haec scholae actorum paulo ante saeculorum, ut quae unum
ex veteribus Augustinutu ferme in omnibus sequendum sibi delegerit.»
Ea sane nobis non placent, primo quidem maxima s. Augustini au-
ctoritate commotis, secundo autern vi rationum, quibus sanctus ille
doctor suam praeclare tuetur sententiam.

(2) Ethic. IV. 7.

(3) Lib. de mendacio ad Cons., in fine.

