 

aut domus (1). —- 3.⁰) Actualis detentio rei alicuius dicitur
possessio: est autem legitima vel illegitima, prout in iusto
titulo fundatur vel secus, seu prout res iure possidetur
vel iniuria. Quemadmodum dari potest actualis possessio
rei sine iure possidendi rem (2); ita dari potest verum ius
in re verumque proprietatis dominium sine actuali pos-
sessione rei: amissa enim possessione rei, non iam semper
eoipso amittitur dominium seu ius in re.

Illud porro est apprime manifestum, Deum solum esse
absolute et eminentissimo modo plenum dominum rerum
omnium. Est enim rerum omnium creator, conservator,
finis ultimus (3). Unde cum plena veritate Ipsi dicimus:
Tu selus Dominus. — Itaque α) nullum profecto ens crea—
tum est aut potest esse vere proprietarius respectu Dei (4):
β) nullum ens creatum potest uti re aliqua, tamquam
absolute et simpliciter sua, i. e. quasi non accepta a Deo
neque ab Ipso principaliter dependente (5): γ) ius pro-
prietatis nequit enti creato inesse nisi a solo Deo et sub-
ordinate ad Deum. -— Hoc igitur est primo inquiren-

(1) Item bona distinguuntur in immob1'l1'a et mobihlz. Quae ne-
queunt loco moveri, ut domus vel ager, ea sunt immobilia: quae
ex uno in alium locum transferri possunt, ut fruges vel artis in-
strumenta, sunt mobilia.

(2) Hoc sensu recte illud sanxit Ulpianus, l. 12.. ᾗ. 1., ff„ de
aeq. possess., «Nihil commune habet proprietas cum possessione.»
Etenim aliquando fit, ut qui rem possidet, non iure possideat sed
tantummodo facto.

(3) Cf. super. thes. VIII

(4) Vide super. thes. 1V. pag. 61. — Lege etiam de Lugo,
op. cit. disp. II. sect. 1. num. 4: «Dominium, de quo loquimur,
est dominium humanum, ad quod sufficit ius praelationis in ordine
ad alios homines. Nam eo ipso hic homo dicitur dominus humano
modo, licet non habeat ius praelationis in ordine ad. Deum. »

(ς) Vide s. Thomam, 2. 2. q. 66. a. 1. Cfr. Gnry, tract. de inst..
et iure ab init.

