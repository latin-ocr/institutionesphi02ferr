..91-

iustitiae speciem admittere) obligant quidem, non tamen
perse loquendo (1) cum onere restitutionis,·sed congruae
satisfactionis.

β) Cum autem iniuriae, ut iam saepius diximus, vel
formales sint vel tantum materiales, sermo nobis est de
prioribuS. Si enim quis absque ulla prorsus culpa, nedum
theologica sed etiam iuridica, i. e nulla omissa diligen--
tia, damnum alteri intulerit, obligatione illud reparandi
non tenetur. — Dices: nonne qui bona prorsus fide de-
tinet rem alienam, is, errore detecto, eam domino red-
dere tenetur? Tenetur omnino: quia scilicet si post de-
tectum errorem eam adhuc sibi retineret, iam scienter
retineret alienum, seu iam iniuria ex materiali fieret for-
malis.

γ) Illud etiam adverte, iuris subiectum, societate
constituta, non posse plerumque per seipsum exercere
vim physicam contra laesorem ad rem suam repeten-
dam, sed actionem tantum v habere apud legitimum iudi-
cem civilem‚ a quo exigat, ut laesor cogatur ad ius laesum

reparandum (2). Quaeres», undenam id constet, seu quaenam
0

(1) Per se, i. e. nisi eae, ut saepe fit, iunganturiustitiae com-
mutativae. «Sic restituere tenetur magistratus vel iudex, qui propter
gravem negligentiam in puniendo causa est, cur privati vel com-
munitas grave damnum patiantur: quo in casu non solum reus est
boni communis, ad quod iustitia legalis inclinat, sed etiam violati con-
tractuS, quo assumendo officium se implicite obligavit ad damna
subditorum praecavenda ». Ita Gury, de iust. et iure part. 1. a. 3.
num. 533.

(2) Huc facit decretum Marci, l. creditores 7. D. ad leg. Iul.
de vi priv, (l. XLVIII. t. VII.): «Optimum est, ut, si quas putes te
habere petitiones, actionibus experiaris; interim ille in possessione
debet morari, tu petitor es; et quum Marcianus diceret: vim nul-
lam feci; Caesar dixit: tu vim putas esse solum, si homines vulne-
rentur? Vis est et tunc, quoties quis id, quod deberi sibi putat, non

