...174—

dicam, assensus et certitudo.» — Ad hanc solvendam
difficultatem quatuor haec animadverto.

α) Perperani atque inepte a nonnullis haec obiicitur
difficultas ad demonstrandum, revelationem mediatam re-
pugnare. Ea enim, ut manifeste patet, id non probat: aliud
omnino est, quod efficit, si quid probat, nempe, ut iam ¹
dictum est, revelationi mediatae assensum non deberi
adeo firmum, ut immediatae. Sed ne hoc quidem de-
monstrat. .

β) Negatur enim paritas inter revelationem media-
tam, cuius auctor est homo, et illam, cuius auctor est
Deus. Nam qui defectus in revelatione mediata humana
solent ex parte plurium, qui interveniunt, proponentium
adesse, ii omnes possunt in revelatione mediata divina
*ab omnipotentia Dei e medio tolli seu impediri.

γ) Insuper distingui accurate debent haec duo, ipse
fidei assensus atque praevia huic assensui indicia credibi-
litatis. Assensus fidei innititur auctoritate revelantis: praevia
illa iudicia credibilitatis innituntur iis omnibus argumentis
seu rationibus, quae ostendunt Deum reapse locutum
esse. Iamvero firmitas assensus fidei non mensuratur ex
illorum, quae praevertunt, iudiciorum certitudine: dum-
modo enim haec certitudo adsit, sive maior sit evidentia
sive,sit minor, debebit semper a voluntate imperari as-
sensus firmitatis eiusdem. Cuius rei haec est ratio, quia
praevia illa iudicia se liabent tamquam conditiones, ut fides
possit a voluntate prudenter et rationabiliter imperari.

ὂ) Tandem baec cum eodem eximio doctore ad-
verto: « eamdem fere difficultatem esse in propositione fidei
etiamsi a Deo immediate fiat. Nam qui illam recipit, non
videt evidenter Deum esse, qui loquitur, quando reve-
latio est obscura, prout ad fidem necessaria est. Eadem
ergo difficultas relinquitur, quomodo talis propositio possit
,sufficere ad certitudinem infallibilem fidei. Responsio ergo

