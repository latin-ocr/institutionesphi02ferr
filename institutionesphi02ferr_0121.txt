-115-

oratio quasi ad redditionem debiti, ut scilicet homo Deo
serviat secundum illud totum, quod ex Deo habet, id
est non solum mente, sed etiam corpore. » — Haec ex
Suaresio (1) addam: ‹ Quia nos duplici natura consta-
mus, corporali nimirum et spirituali, ideo utriusque acti-
bus colere debemus Deum, quia utriusque auctor est.»
Itaque actibus etiam externis colimus Deum, « ut nos
omni modo nobis possibili ei servitutem exhibeamus, »
ut loquitur idem auctor (2).

Duo liquent ex dictis. -— Patet primo, quinam sint
externi cultus fines praecipui. Prior finis est profiteri Deum
esse auctorem animae, corporis et ceterarum rerum, eique
submittere animam per interiorem mentis devotionem,
corpus per exteriorem ipsius humiliationem, ceterasque
res per voluntariam ipsarum oblationem. Alter finis est
nosmetipsos provocare in divina, ι( ut scilicet per signa
humilitatis, quae corporaliter exhibemus, excitetur noster
affectus ad subiiciendum se Deo » (3). Tertius finis addi
potest: ut existimatio, quam de Deo habemus, et cultus,
quem interne in animo Deo tribuimus, aliis patefiant:
unde consequetur, quod alii et nobiscum socialiter ac
tuto vivant, et nobis in cultu divinitati exhibendo uni-
antur (4). — Patet secundo, quaenam inter externum et

 

duplici natura compositi sumus, intellectuali scilicet et sensibili, du-
plicem adorationem Deo offerimus, scilicet spiritualem, quae con-
sistit in interiori mentis devotione, et corporalem, quae consistit in
exteriori corporis humiliatione.»

(1) Op. et l. nuper cit.

(2) Ibid. num. 8. Et num. seq. sic concludit: «His ergo ratio-
nibus et infinitis aliis necesse est, Deo adorationem etiam coi-pora·
lem exhibere.»

(3) Ita s. Thomas, in 2. 2. q. 84. a. 3.

(4) Cf. Suarez, op. et l. cit. num. 9. Cf. etiam de oratione, 1. III.
c. 6. n. 2. et 4. Quibus in locis innuit hominem, utpote natura sua

