— 123 .-
servio) est superstitio, qua creaturae tribuitur cultus,
tamquam Deo. Tunc autem est perfecta, quando concur-
runt haec tria: in intellectu, opinio de divinitate rei, quae
colitur: in voluntate, submissio rei illi, tamquam numini:
ad extra, exhibitio signi internam opinionem submissio-
nemque manifestantis (1). Si quid ex his tribus desit, ido-
lolatria est imperfecta. Talis idololatria foret in eo, qui
non ex errore, sed ex odio in Deum, vel ex cupiditate
aliquid (puta, notitiam futuri eventus) a daemone aut
alia creatura obtinendi, ipsi tamquam Deo cultum exhi-
beret: item in eo, qui ut aliorum contemptum vel probra
vitet, aut ne dignitatem vel vitam amittat, cultum idolo
quasi Deo deferret. Hoc postremo in casu exemplum
habes idololatriae illius imperfectae, quae proprio nomine
vocatur simulata seu externa tanturn. De hac idololatria
simulata haec habet S. Thomas (2): « Cum exterior cul-
tus sit signum interioris cultus; sicut est perniciosum
mendacium, si quis verbis asserat contrarium eius, quod
per veram fidem tenet in corde, ita etiam est perniciosa
falsitas, si quis exteriorem cultum exhibeat alicui contra
id, quod sentit in mente. » Hinc s. Augustinus (3) acriter
insectatur Senecam„ qui idola, quorum cultum vitupe-
rabat (⁶4), colebat: «Iste, quem philosophia quasi liberum

 

(ι) u Haec tria debent in idololatria concurrere circa idolum, ut -

omuino vera et con<ummata sit in suo genere, scilicet-opinio aliqua
divinitatis de Idolo seu re, quae adoratur - affectus adorationis -
adoratio ipsa, seu exhibitio signi submissionis et recognitionis ali-
cuius excellentiae divinae in re quae adoratur. » Ita Suarez, de vitiis
relig. oppositis l. 11. c. 3. num. 7.

(2) In 2. 2. q. 94. a. 2.

(3) De Civ. Dei l. VII. c. 10.

(4) Pluribus locis Seneca reprobat et irridet idololatriam, ut ubi
ait: «Numina vocant, quae si spiritu accepto subito occurrerent,
monstra haberentur. ι

