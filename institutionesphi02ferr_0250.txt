—238-

«Ratio autem est, ut sapienter disserit de Lugo (1), quia
homo non tenetur tantam curam adhibere ad vitanda
mortis pericula et procurandam vitam, ut difficultates
omnes vincat. Sicut enim non tenetur mediis exquisitis
uti ad eum finem, sed ordinariis et communibus, ita non
tenetur occasiones fugere cum tanto dispendio: quia iam
tunc illa non essent media ordinaria et facilia, sed dif-
ficilia, nempe procurare vitam cum dispendio gravi boni
publici vel salutis animarum. » — Hic autem non omittam
hanc aliam ex eodem de Lugo (2) animadversionem:
«Aliquando periculum provenit ex causis naturalibus et
merc necessariis, aliquando vero ex causis liberis. In primo
casu obligatio est maior. Si v. g. inundatio fluminis vel
maris, aut incendium ad te appropinquat, non potes illud
exspectare, sed debes fugere, ne te comprehendat. Simi-
liter, si fera ad te venit, cui non potes resistere, si fa-
mes te premit et in periculum vitae coniicit, debes his
periculis per ordinaria media occurrere (3³. In secundo
autem casu non est tanta obligatio: V. g. si scis aliquem
te ad necem quaerere, si aliquis tibi ignem applicat, ut
comburat, non teneris semper fugere, sed potes ex causa
gravi patienter mortem ab alio illatam vel inferendam
exspectare. Ratio differentiae inter utrumque casum haec

 

(1) Op. et l. cit. num. 37.

(2) Op. et 1. cit. num. 29.

(3) (js. eumdem auctorem, op. et l. cit. num. 28„ ubi docet,
euni peccare contra obligationem conservandi vitam, qui «videns
leonem furiosum ad ipsum devorandum venire, et potens facile„
declinare et fugere, velit immobilis exspectare: vel videns incen-
dium iam iam ad ipsum appropinquare nolit loco moveri, sed
flamniam exspectare. Licet enim tunc positive non se proiiciat in
ignem, vel leoni se devorandum obiiciat3 ipsum tamen non fugere
et declinare modo ordinario et sacili mortem advenientem, est
contra obligationem communem tuendi propriam vitam. »

