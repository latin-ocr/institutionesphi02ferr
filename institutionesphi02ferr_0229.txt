-217-

§. 1. De officiis quoad animum.

Tffl-:sts XX.

Amor ille ordinatus, quo unusquisque ex naturae lege sei-'-
psum prosequi tenetur, hoc in primis exigit, ut homo
in hoc viae et militiae statu a Deo constitutus ad finis
ultimi, qui in Deo est, assecutionem totis viribus sese
promoveat per legis, praecipue naturalis, custodiam seu
per exercitationem virtutis.

63. DEMONSTRATlo. Homo, ut modo dicebamus, na-
turali tenetur officio suum verum bonum prosequendi.
Sed verum hominis bonum es⁴t ante omnia finis eius ul—
timus: cetera, quae sunt vera hominis bona, in tantum
hanc boni veri rationem habent, in quantum ad finem
ultimum adducunt seu referuntur. Ergo homo hoc in
primis tenetur officio, sese ad finis ultimi assecutionem
adducendi. —— Quod idem potest alio modo declarari.
Ut dictum est, homo naturali ligatur officio amandi sei-
psum ordinate. Sed ordo hocin primis exigit, ut ab ho-
mine illud intendatur bonum, quod est summum ipsius
bonum, maxima eius perfectio seu finis eius ultimus: bo-
num, inquam, illud, quod si homo habet, est beatus,
etiamsi aliis bonis careret, quo si caret, est miser,
quamvis cetera bona omnia possideret (1). Ergo homo

naturali adstringitur officio tendendi in finem suum ul-
timum.

 

(1) Cf. vol 1. thes. VI„ praesertim pag. 55, — Totum caput
1¹³. partis prioris praesupponitur hac in thesi.

