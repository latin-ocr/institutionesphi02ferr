·—109—

Itaque quodcumque supremi Numinis attributum
spectemus, hoc semper colligimus, Ipsum esse a nobis
honorandum. Et sane Deum revereri debemus, ut ens su-
premum — colere, ut existentiae vitaeque nostrae princi-
pium — amare, ut bonurn summum — timere, ut poten-
tem — orare, ut omnium arbitrum — fiduciam in eo
ponere, uti sapientissimo provisore ac gubernatore — ei
gratias agere, uti benefactori maximo — ei obedire, uti
primo legislatori — ei servire, ut domino absoluto.

THfists IX.

Iure naturae tenetur homo non modo internis, sed etiam
externis actibus Deo auctori sno cultum exhibere.

28. PRAExortoxfis. Explicandum primo est, quid sit
cultus Dei. — Colere Deum dicimur, quando reverentiam
Ipsi et honorem (1) tribuimus, At duplici modo possumus
Deum honorare, indirecte tantum seu de consequenti et
directe seu formaliter. Priori modo toties Deum honore
prosequimur, quoties honeste agimus divinam Dei legem
implendo: sicut enim qui violat legem offendit regem,

 

bent amplius quid saciant. Ostendam autem vobis, quem timeatis:
timete eum. qui postquam occiderit, habet potestatem mittere in
gehennam: ita dico vobis, hunc timete. ιι - Haec ad animis incul-
candum timorem Dei, qui est «initium sapientiae »ι i. e. causa di·
sponens ad sapientiam vel etiam primus huius effectus.

(1) « Reverentia, inquit s. Thomas, 2. 2. q. 103. a. 1. ad 1¹¹¹„
non est idem quod honor. Sed ex una parte est primum motivum
ad honorandum: inquantum scilicet aliquis ex reverentia, quam habet
-ad aliquem, eum honorat. Ex alia vero parte est honoris finis: in-
quantum scilicet aliquis ad hoc honoratur, ut in reverentia habeatur
ba aliis. ι»

