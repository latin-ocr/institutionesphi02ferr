-243-

Est aliqua occisio alterius, quam omnes reprobant
ut iniustam, v. g. pacifici viatoris occisio a latrone facta
ad eius pecuniam abripiendam: est aliqua occisio alterius,
quam omnes sapientes (ι) admittunt iustam esse ac li-
citam, v, g. parricidae occisio ex regis auctoritate in
poenam perpetrati criminis. Quare iuxta sensum com-
munem occisio alterius dividitur in iniustam et iustam.
Hinc oritur quaestio: unde c'onstet quaenam occisio al-
terius sit illicita, quaenam vero licita?

Ad quam solvendam quaestionem adverte, occisio-
nem alterius voluntariam (2) duplici pacto fieri posse,
nempe auctoritate publica et auctoritate privata (3). De
occisione alterius ex publica auctoritate facta non est hoc
loco agendum, sed tantummodo de occisione alterius
facta ex privata auctoritate. —- Haec autem potest rursus
dupliciter fieri, videlicet extra caszmn et in casu necessariae
defensionis contra iniustum aggressorem.

Ι. Occisio alterius facta ex privata auctoritate et extra
casum necessariae defensionis contra iniustum aggressorem,
certe est illicita. — Haec assertio facile patet: supponitur
enim, occidi alterum absque necessitate defensionis boni

 

(1) De sapientibus loquimur, iudicium sapientium inquirimus.
Etenim «iudicium de bonis humanis, inquit s. Thomas, 1. 2. q. 2.
a. 1., non debet sumi a stultis, sed a sapientibus: sicut et iudicium
de saporibus ab his, qui habent gustum bene moderatum. »

(2) Homicidium dividitur in voluntarium et casuale. Loquirnur
autem in hac thesi de homicidio voluntario et libero, non de ho-
micidio mere ac prorsus casuali. Cf. s. Thomam, 2. 2. q. 64. a. 8.

(3) Nil dicimus de occisione alterius, etiam innocentis, facta ex
mandato Dei: ea, ut patet, est iusta. « Deus habet dominium mortis
et vitae: eius enim ordinatione moriuntur et peccatores et iusti. Et
ideo ille, qui mandato Dei occidit innocentem, talis non peccat,
sicut nec ipse Deus, cuius est executor: et ostenditur Deum timere,
eius mandatis obediens. >› Ita S. Thomas, 2. 2. q. 64. art. 6. ad 1¹¹².

