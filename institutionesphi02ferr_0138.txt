-132-

vota sunt actus virtutis religionis seu latriae. Atqui actus
virtutis, et praecipue virtutis religionis, cedunt in Dei
gloriam. Ergo omnia vota honorem Deo tribuunt.
Obiicies, non omne votum esse actum virtutis reli-
gioniS, e. g. votum ieiunandi. — Respondeo‚ omnia
quidem vota esse actum virtutis religionis, non tamen
omnia eodem prorsus modo, sed quaedam dumtaxat ratione
promissionis Deo factae, quae est essentia voti, quaedam
vero et ratione promissionis Deo factae et ratione rei pro-
missae, seu materiae voti. Priora sunt vota illa, quae ver-
santur circa actus proprios aliarum virtutum, e. g. circa
sobrietatem vel continentiam: alia vero sunt illa, quae
versantur circa actus proprios et immediatos virtutis re-
ligioniS‚ e. g. circa orationem vel sacrificium (1). Ad

rem Bellarmiuus (2).· «Est observandum in voto semper

 

(1) Cf. S. Thomam‚ 2. 2. q. 88. a. 5.‚ et cf. etiam q. 81. a. 1.
Ubi in responsione ad 1¹1¹. haec habet: « Religio habet duplices actus:
quosdam quidem proprios et immediatos, quos elicit, per quos homo
ordinatur ad solum Deum, sicut sacrificare, adorare et alia huius·
modi: alios autern actus habet, quos producit mediantibus virtutibus,
quibus imperat, ordinans eos ad divinam reverentiam, quia scilicet
virtus, ad quam pertinet finis, imperat virtutibus, ad quas pertinent
ea quae sunt ad finem. Et secundum hoc actus religionis ponitur
esse, visitare pupillos et viduas in tribulatione eorum, quod est actus
elicitus a misericordia: immaculatum autem se custodire ab hoc sac·
culo, imperative quidem est religionis», elicitive autem temperantiae
vel alicuius huiusmodi virtutis. » Quibus postremis verbis explicat
sententiam, quae legitur in epist. cathol. s. Iac. 1. 27.: «Religio
munda et immaculata apud Deum et Patrem haec est, visitare pu-
pillos et viduis in tribulatione eorum, et immaculatum se custodire
ab hoc saeculo.»

(2) De Mon. l. 11. c. 14. Hinc idem auctor sic definit votum:
religiosa promissio alicuius excellentioris boni, Deo facta, libera vo·
luntate. Addit scilicet vocem illam, religiosa, ut significet cuius vir-
tutis actus sit votum, nimirum religionis, quae virtus praecipua est
inter morales virtutes.

