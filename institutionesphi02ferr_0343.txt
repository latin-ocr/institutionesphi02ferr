in venditionibus, emptionibus (Ι) aliisque huiusmodi con-
tractibus perpetrantur. -— Qui has adhibet fraudes, is
aufert iniuste rem alienam: siquidem accipit ex bonis
alterius plus, quam det alteri ex bonis suis (2). Hoc
q autem facit occulte: est igitur fur.

β) Ad rapinam reducuntur usurae omnes, quae fiunt
mutuamdando pecuniam (3) aut quid simile, hoc inito
pacto, quod ratione solius mutui tanto plus reddatur.
— Huiusmodi ,inquam‚ usurae ad rapinam reducuntur:
siquidem piuS, quam datum est, exigitur tizanifeste. « Sed
dices forsitan: quare non possum dare pecuniam, sicut
equum vel domum? Dicendum, quod in illis est pecca-
tum, quae bis venduntur. In domo autem sunt duo,
scilicet substantia et usus. Aliud autem est habere do·-
mum, et aliud uti domo: unde separatim possum usum
vendere sine domus venditione, et ita in omnibus hu-
iusmodi. Unde si aliqua sunt, quae consistant in usu
tantum, et usus eorum est distractio, non potest fieri
id quod de domo. Denariis autem utimur distrahendo
et frumento consumend03 et ideo si usum vendis, bis
vendis.» Ita s. Thomas (4). Hanc praecipue quaes-
tionem de usura remittimus ad Theologiam moralem.

 

(1) Pretium debet esse iustum, i. e. respondens valori rei. Vide*
ea, quae de iusto naturali et de iusto ex condicto diximus super.
thes. II. pag. 30.

(2) Vide quae de iusto seu aequali per aequalitatem arithme-
ticam diximus supra thes. 11. pag. 27. seqq.

(3) Quid est pecunia? Est, ut iam cum s. Thoma diximus,
pag. 274„ communis quaedam mensura rerum venalium, ab arte hur
mana adinventa propter facilitatem commutationum. Est insuper iis.
qui aliqua re in praesens non indigent, quasi quidam fideiussor futurae
, permutationis, si quando ea re indigebunt. Cfr. Aristotelem, Po-
litic. 1. 3.

(4) Op. nunc cit.

