- 295-

exercendi‚ quale e. g. est ius parentum ad prolis edu-
cationem (1·.

Iamvero moralis illa potestas, de qua modo diximus,
si praesertim de rebus stabilibus agatur, est ius liberi
exercitii, cuius nimirum usui possunt singuli-renuntiare.
Natura enim seu naturalis lex approbat sane ac prorsus
concedit omnibus, ut debito modo res etiam stabiles sibi
proprias efficiant, non autem id omnibus et singulis
mandat. Simili modo singulis quidem facit potestatem
ineundi coniugium, non tamen id singulis praecipit: unde
potest quis coniugali vitae caelibem praeferre (2). - Etenim
ad pacem et prosperitatem humanae vitae, ad quam divisio
rerum inter ipsos privatos est (ut vidimus) necessaria,
hoc sane sufficit, quod multi dominia privata rerum sta-
bilium habeant: quod habeant omnes et singuli, id non
est possibile, nec si possibile esset, expediens foret ipsi
humanae vitae. ’

Quamvis antem natura non imponat singulis obli-
gationem exercendi hoc ius, quod confert ad res etiam
stabiles acquirendas3 tamen ius hoc a natura collatum
semper plurimi reapse exercuerunt et semper exercebunt
(idque ob validam illam, de qua diximus, naturae incli-
nationem ac maximam, quae ex dominio privato enascitur,
delectationem), et sic numquam anteactis temporibus non
extitit, itemque numquam in posterum non existet rerum

(1) Cf. super. thes. II. pag. 35. —- Aliis verbis, aliquid in mo-
rali ordine potest a natura seu naturali lege dimanare tripliciter: —-
ut merum ius homini concessum — ut simplex officium homini
impositum — ut ius simul et officium.

(2) Hac de re cfr. s. Thomam, supplem. q. 41. a. 2. Perpende
rationem a s. Doctore allatam ad demonstrandum, matrimonium
pro singulis non cadere sub praecepto, eamque nostrae huic quae-
stioni rite applica.

