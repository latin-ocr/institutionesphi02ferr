—216—

61. Ac bruta quidem suum verum bonum necessario
in suis actionibus prosequuntur. «Bruta ex vi naturae
impelluntur ad agendum convenientes actiones » (1).
Non ita homo: libero enim quo pollet arbitrio potest
recte uti vel male, ponere actiones suae naturae conve-
nientes vel e contrario actiones suae naturae oppositas,
persequi suun] verum bonum vel in eo bono quod tan-
tummodo apparens sit sistere (2). Hinc pro homine locus
est legi, quae ei dictet ut convenienter suae naturae agat,
locus est officio, quo teneatur — primo quidem, detegere
ubi et quodnam sit ‘verum ipsius bonum — secundo au-
tem suas ad illud actiones dirigere. Existit ergo hoc ho-
minis erga seipsum officium, quo tenetur suum verum
bonum sibi velle, seu, quod idem prorsus est, seipsum
amore recto seu ordinato diligere.

62. Haec formula, dilige teipsmn amore ordinato, est
sane illa, quae omnia hominis ad seipsum officia com-
plectitur ita, ut omnia ex ea possint deduci. Hanc igitur
formulam spectantes ex eaque ratiocinantes inquiremus,
quaenam in particulari sint hominis erga semetipsum
officia —- primo, quoad animum — secundo, quoad corpus.
Haec enim est obvia horum, quibus erga nos ipsos te-
nemur, officiorum partitio.

(1) lta s. Thomas, suppl. q. 65.'a. 1.

(2) Vide snper. vol. 1. thes. V. pag. 36. — Ut similitudine ad-
hibita dici ab auctoribus solet, homo est ut informis quaedam rnat-
moris moles, quae facultatem habeat simulque obligatione teneatur,
se se in nobilem pulchramque statuam vi ct activitate sua effin-
gendi iuxta perspectam Conditoris sui ideam seu normam (i. e. se
reddendi virum prudentem, iustum, temperantem, fortem). Ea tamen
obligatio est necessitas moralis: potest ergo libero, qno pollet, ar-
bitrio homo abuti et informis moles remanere aut etiam in vilem
despectamque statuam se componere. Quod si faciat, a Conditore,

cuius intentionem voluntatemque sprevit, proiicietur merito ac pu-
nietur.

