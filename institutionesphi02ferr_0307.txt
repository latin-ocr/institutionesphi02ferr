turn vel virtutes dicuntur naturales. » Quae verba sunt
s. Thomae (1).

Et sane tum unio coniugalis) tum unio plurium in
societatem litterariam vel mercatoriam pendent a libero
contrahentium consensu. Prior tamen unio dicitur atque
vere est naturalis (quid magis naturale, quam coniugium ?):
altera. vero unio non dicitur naturalis, sed libera. Quae-
nam est discriminis huius ratio? Quia natura ad priorem
illam unionem ineundam vere ac proprie hominem in-
clinat, non autem ad alteram. —— Eodem igitur pacto,
cum natura hominem vehementer inclinet ad habenda
dominia privata, haec dici debent naturalia, quamvis in
particulari dominium in hac vel illa re, e. g. in hoc
agro vel in hac domo, non existat nisi dependenter a
libero humanae activitatis exercitio: sicut etiam in parti-
culari unio viri huius cum hac femina non adest nisi
dependenter a libero utriusque consensu.

III. Quaeri hic potest, utrum ius illud ad res sibi
acquirendas, quod diximus a natura unicuique concedi,
sit liberi an vero obligatorii exercitii. —-· Hoc etiam merito
quaeritur. Ex iuribus enim, alia quidem 'sunt huiusmodi,
ut ab eorum exercitio possit quis abstinere, quale est e.
g. ius defendendi vitam propriam etiam cum nece iniusti

aggressoris (2); alia vero adiunctum habent officium eadem

(1) Suppl. q. 61. a. 1. Quo in articulo s. Thomas quaerit, utrum
matrimonium sit naturale. -- Distinguentes igitur inter principium
iuris et eiusdem titulum (vide super. thes. ΙΙ. pag. 31. et 35.),.di-
cemus: principium dominii privati in re aliqua peculiari esse legem
naturalem, titulum vero esse factum aliquod humanum e. g. occu-
pationem vel emptionem, ob quod seu cuius intuitu lex naturalia
concedit illi privato ius in illa peculiari re.

(2) Vide super. thes. XXII. pag. 246.

