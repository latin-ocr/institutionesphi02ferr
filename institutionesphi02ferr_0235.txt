ξ - 223 —

ὲ trium vitae suae minime reliquisse, sed potestatem in
hominis vitam sibi reservasse.

Idem secundo constat ex principiis solo etiam na·
‘turali rationis lumine cognitis,

α) Spectemus primo instinctum naturalem, qui inest
homini, in sui conservationem. — Existentia huius na-
turalis instinctus ab Auctore naturae, ut in rebus inani-
matis atque in brutis, ita etiam ac maxime-in homine
inditi nequit in dubium revocari. Est factum manifestis-
simum, quod quaelibet res naturali nisu conatur con-
servare se in esse, et propriam impetentibus existentiam
resistit, quantum potest (Ι). Iamvero ex instinctu, seu
tendentia naturali recte arguimus ad detegendam inten-
tionem voluntatemque Dei, qui talem inseruit inclinatio-
nem. Sic e. g. ex naturali hominis tendentia in felici-
tatem apte deduximus (2), Dmm destinare hominem ad
vitam beatam, eamque vere ac serio velle homini conferre.
Item ex naturali hominis propensione ad societatem recte
suo loco colligemus, hanc esse Dei intentionem, ut homo

socialem cum aliis hominibus vitam degat. Cuius illa-

 

(1) Vide solo avulsam humique relictam plantam: rursus ra-
dices ageoe, suamque protrahere vitam conatur. Nil dicam de brutis:
quantum resistant corrumpentibus, quotidie videmus. Specta infan-
tem: si impetatur, clamores edit, parvasque protendens manus ag-
gressorem repellere nititur. Specta hominem morti proximum: cor-⁴
pus animam retinere. animaque corporis possessionem conservare
totis viribus conatur. Brevi, res omnes opponunt resistentiam τῷ
non esse: nec desunt physiologi qui hac in resistentia collocent es-
sentiam ipsam vitae. »- Apposite Tullius, de off. l. 1. c. 4.: ⁴< Ge-
neri animantium omni est a natura tributum. ut se, vitam, corpus-
que tueatur, declinetque ea, quae nocitura videantur, omniaque, quae-
cumque ad vivendum sunt necessaria, anquirat et paret, ut pastum,
ut latibula, ut alia generis eiusdem. »

(2) Vide super. vol. 1. thes. V.

