—121—

« Quod ea, quae sunt Dei propria, creaturis attribuantur,
ad hoc pertinere videtur, quod aliquid ei attribuatur,
quod ei non conveniat: quidquid enim est Dei proprium,
est ipse Deus, attribuere autem id, quod est Dei pro-
prium, alicui creaturae, est ipsum Deum dicere idem
creaturae. >³

A notione blasphemiae ad eius divisiones gradum
facientes, tres solum innuemus partitiones. — α) Bla-
sphemia est vel tantum cordis vel etiam oris. Ita s. Tho-
mas (1): « Si consistat tantum in corde, est cordis bla—
sphemia, si autem exterius prodeat per locutionem, est
oris blasphemia. » Prior directe opponitur naturali officio
colendi Deum cultu interno: altera directe adversatur natu-
rali officio Deum colendi cultu etiam externo. Quare cum
blasphemia definitur, verbnm etc., sic definitur, quia ordi-
narie committitur proferendo «mala verba de Deo.» Potest
tamen admitti quoque cogitatione seu verbo mentis, atque
potest etiam facto admitti seu opere, ut si quis in caelum
expueret aut dentibus frenderet, et sic summam, quae
Deo debetur, reverentiam practice negaret (2). —- β) Bla-
sphemia est vel directa vel indirecta. Est directa, quando
inhonoratio Dei positive intenditur a blasphemante. Est
indirecta, quando contumelia in Deum, etsi a blasphe-
mante non intenta, tamen in eius dictis factisve reapse
continetur, atque in iis contineri advertitur. Utraque sane
est magnum peccatum, maius tamen illa, quae dicitur

 

(ι) L. nunc cit. in corp. art. —— Dantes. postquam dixit, Inf. XL,
hominem posse vim seu iniuriam inferre Deo. sibi, proximo (cf. su·
per. vol. Ι. thes. LIX. schol.), ita pergit:

Puossi far forza nella Deitate
Col cor negando e bestemmiando quella

(2) Vide Suarez, de vitiis relig. contrariis l. 1. c. 4. num. 2. seqq.

