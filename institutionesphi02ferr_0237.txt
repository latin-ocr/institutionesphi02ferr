manus iniiciat, iniuriam irroget uxori filiisque, quorum
naturaliter est rector et provisor? item, quanta dux exer-
citus, qui sibi necem inferat, iniuria afficiat, belli prae-
sertim tempore, civitatem, cuius incolumitati prospicere
tenetur?

γ) Spectemus tertio naturalem hominis in hac vita
degentis conditionem. - Hac in mortali vita homo est
servus Dei (Ι), nec iam est talis accidentaliter seu ex li-
bera suae voluntatis electione, sed essentialiter seu ex na-
tura sua. Hoc autem discriminis intercedit inter eum,
qui servus est accidentaliter, et eum, qui talis est natura
sua, quod cum ille modum et durationem servitii, ut plu·
rimum, determinare possit, hic e contrario nequeat, sed
huiusmodi determinatio ad illum pertineat, qui dominus
eius est absolutus et essentialis. Iste nativo iure potest
sic servum alloqui, servias et si fidelis eris debitam reci-
pies mercedem: sic autem indefinite loquens, non ei re-
linquit, sed manifeste sibi reservat potestatem definiendi
modurn durationemque servitii praestandi. Iamvero Deus
hoc pacto, i. e. indefinite, unumquemque hominem per
naturae vocem alloquitur, dum eum hoc in mundo col-
locat, Quare «transitus ab hac vita ad vitam feliciorem
(a statu servitii ad statum retributionis) non subiacet li-
bero arbitrio hominis, sed potestati divinae» (2). Si vitae
huius servitium nimis videatur durum diuturnumque,
cogita mercedem multo ampliorem aeternamque futuram.

Tria haec, quae attulimus, argumenta, deprompsimus
ex angelico Doctore (3), cuius en verba: «Seipsum oc-

(1) Cf. super. vol. 1. thes. XI.

(2) Ita s. Thomas, 2. 2. q. 64. a. ς. ad 3¹¹¹.

(3) Loc. nunc cit. — Haec tria, quae s. Thomas affert, argu-
menta perpendit, evolvit, suoque modo proponit de Lugo, op. et
loc. cit. num. 2. seqq. Cf. praesertim num. 17-19., in quibus expli·

15

