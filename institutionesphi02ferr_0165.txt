iustitia. Si enim haec desit, seu si iuramentum sit ini-
quum, aperte patet, nullam esse posse obligationem illud
implendi. Nemo enim potest obligari ad rem malam le-
gique Dei oppositam implendam. Insuper nequit idem
simul praecipi et prohiberi: alioquin homo ad impossibile
obligaretur.

Secundo. Promissio, quae alteri fit, saepe adiectas
habet conditiones — sive generales (1), sive speciales —
sive expressas, sive tacitas — sive ex mente loquenti3‚ sive
ex iuris dispositione, sive ex recepta consuetudine. Iam-
vero si tali promissioni adiungitur iusiurandum, hoc con-
ditiones illas a promissione non aufert, sed immo eas
in se suscipit. Brevius, iusiurandum sequitur naturam pro-
missionis, cui superadditur: si haec sit absoluta, et illud
absolutum est, si ea sit conditionata, et illud est condi-
tionatum (2). Et re quidem vera, quem in scopum pro-
missioni superadditur iusiurandum? Non quidem, ut pro-
missio evadat alia vel recipiatur aliter, quam per se
accipi solet, sed ut alter certior fiat, nos promissionem,

(1) Praecipuae conditiones generales sunt hae tres: prima, si po-
tuero: secunda, si licite potuero: tertia, nisi praelatus habens in me
auctoritatem aliud disposuerit, utique ex rationabili causa et iuste
utendo facultate sua. —Inde vero minime colligas, omne iuramentum
esse conditionatum seu nullum dari iuramentum absolutum. Etenim
absolutum iuramentum est, quod non habet ss ecialem conditionem quasi
additam ex peculiari intentione operantis: conditionatum autem est,
quando talis conditio additur. — Haec autem valent etiarn de voto.

(2) Hoc est principium, quod cum communi Doctorum statuit
Suarez, de iuram. l. 2. c. 32. n. 3.: « Iuramentum de se non mutat
vel auget naturalem seu humanam obligationem actus, cui adiun-
gitur, sed solum addit illi religionis obligationem; quia supponit
actum, cui adiungitur, et illurn afficit addendo vinculum altioris ra-
tionis, et ideo de se non mutat naturam talis actus sed illummet
induit sua obligatione.»

