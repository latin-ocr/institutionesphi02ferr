—101—

lmpleta, aequivalent absolutis seu, ut dici passim solet,
in officia absoluta transeunt.

25. En igitur rerum hoc in articulo pertractandarum
series atque ordo. Quatuor hic articulus paragraphis con-
stabit. Agemus primo de iis erga Deum officiis, quae es-
sentialia sunt, seu ipsam hominis naturam immediate
consequuntur: secundo loquemur de officiis illis, quae
liberum aliquod ex parte hominis factum praesupponunt:
tertio de iis disputabimus officiis, quae ex parte Dei sup-
ponunt factum divinae revelationis: quarto tandem de
religione, ad modum perspicui ex tribus prioribus para—
graphis corollarii, disseremus.

26. Antequam manum his solvendis quaestionibus ad-
moveamus, operae pretium est animadvertere, haec erga
Deum officia primatum cetera inter naturalia debita habere:
primatum, inquam, tum dignitatis, tum roboris, tum originis.
Primatum habent dignitatis: terminus enim, in quem im-

mediate referuntur, est Deus O. M., quo nihil praestantius
potest cogitari. Insuper primatum habent roboris: titulus

enim, in quo proxime innituntur, sunt naturales hominis
ad Deum *relationes‚ quibus nihil firmius concipi potest.
Habent etiam primatum originis: nullum enim erga nos
vel erga alios debitum haberemus, si prius non teneremur
hoc erga Deum officio, ei scilicet plene et in omnibus
obtemperandi. Neque enim datur morale debitum sine
obligatione: omnis autem obligatio est a Deo eiusque
aeterna lege. -— Hunc autem triplicem primatum cum
habeant3 impii profecto sunt et apprime inepti ii omneS‚
qui de officiis agentes, officia quidem erga alios homines
patriamque extollunt, moralia etiam debita adstruunt erga
ipsa bruta, simul vero de supremo Dei in hominem iure
silent, omnia erga Deum officia praetereunt, baudraro
etiam superbe negant. Absit ut hos imitemur: immo e
contrario quanta possumus diligentia perscrutemur officia

