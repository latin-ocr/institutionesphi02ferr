,140-

ideo te vovisse poeniteat, immo gaude iam tibi non licere,
quod cum tuo detrimento licuisset. Aggredere itaque in-
trepiduS‚ et dicta imple factis: ipse adiuvabit, qui vota
tua expetit. Felix est necessitas, quae in meliora com-
pellit.» Item Leo Papa (1): «Si humana pacta non pos-
sunt impune calcari, quid eis manebit, qui corruperint
foedera divini sacramenti? »

Dices: obligatio non potest oriri nisi a lege vel
ipsius Dei vel superioris loquentis nomine Dei. Atqui
votum neque est lex Dei, neque lex superioris loquentis
nomine Dei, sed est lex hominis privata. Ergo obligatio
non potest a voto dimanare. — Respondeo: etsi votum
dici soleat lex hominis privata, tamen hic loquendi modus
est, ut patet, improprius, Neque enim, si proprie loqui
velimus, votum est leit, sed est promissio, ut ex ipsa voti
definitione constat: facta autem promissione, lex divina
positiva atque etiam naturalis obligat ad id, quod voto
promissum est, reddendum, siquidem iarn id pertinet ad
reverentiam Deo debitam (2). — Animadvertendum ta-
men est‚ obligationem, quam lex divina consequenter ad
votum imponit, accipiendam esse iuxta intentionem vo-
ventis. Hinc s. Thomas (3) haec habet: « Si in intentione
et voluntate voventis est obligare se ad statim solvendum,
tenetur statim solvere. Sin autem ad certum tempus vel
sub certa conditione, non statim tenetur solvere: sed nec
debet tardare ultra quam intendit se obligare. »

33. SCHOLton. Quaeres tandem, utrum haec conse-
quens obligatio voti tolli aut cessare umquam possit? -—

(1) Ep. 90„ al. 92.. ad Rustic. c. 14.
(2) Cf. Suarez, de voto 1. V. c. 3. num. 1. Cf. super. vol. x.

thes. XLI. pag. 337.
(3) Quaest. iam cit. art. 3. ad 3¹².

