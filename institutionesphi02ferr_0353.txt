—341—

THESIS XXXIII.

Inter ea, quae naturali lege prohibentur, recenseri omnino
debet locutio contra mentem seu mendacium.

99. PRAENOTmNes. « Magna quaestio est, ut s. Au-
gustini verbis (1') exordiamur, de mendacio, quae nos in
ipsis quotidianis actibus nostris saepe conturbat, ne aut
temere accusemus mendacium, quod non est mendacium,
aut arbitremur aliquando esse mentiendum honesto quo-
dam et officioso aut misericordi mendacio.» Haec igitur
*duo in primis inquiramus — quid proprie sit — et quo-
tuplex sit mendacium.

I. Mendacium definiri solet deliberata eontra mentem
locutio (2), et tunc contingit, cum quis aliud habet in animo
et aliud verbis enuntiat, seu aliter loquitur exterius ac sentit
interius. — Quam definitionem ut rectius intelligas, du-
plicem cum s, Thoma (3) et Suaresio (4) distingue fal-
sitatem dicentis, alteram materialem, formalem alteram.
Materialis falsitas est, quando aliquis putans esse verum
id, quod affirmat, vel falsum id, quod negat, decipitur
et decipit3 et tunc non committitur mendacium, sed le-
vitas haud raro incurritur seu temeritas in loquendo (5).

 

(1) De mendacio ad Consentium. ab initio.

(2) « Mendacium nominatur ex eo, quod contra mentem di-
mitur.» In 2. 2. q. 110. a. ι.

(3) Loc. nunc c'it.

(4) Tract. de fide, disp. III. sect. V. num. 1.

(ς) «Si quis falsum enuntiet, credens id esse verum, est qui-
dem falsum materialiter, sed non formaliter. » Ita s. Thomas, ibidem.
Et ut S. Augustinus ait. de verbis Apost. serm. XVIII.: « Ream lin-
guam non facit nisi mens rea. ιι

