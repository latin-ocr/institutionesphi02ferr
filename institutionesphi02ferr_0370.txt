—356—

communem illum finem assequendum adiumento sit-
Paucis: dilige, proximum tuum sicut teipsum (1). Ι

Non dicitur, quantum teipsum, i. e. eadem affectus
intensitate: si enim cum ceteris es natura aequalis, tecum
ipso es unum idemque. Dicitur, 'sicut teipsum, i. e. si-
mili dilectione: idque tum quantum ad finem, tum quan-
tum ad formam, tum quantum ad effectum amoris. « ⁴Sicut?
teipsum, ait s- Thomas (2), non est referendum ad aequali-
tatem dilectionis, ut scilicet aliquis teneatur diligere pro-
ximum aequaliter sibi: hoc enim esset contra ordinem ca-
ritatis, quo quilibet plus tenetur suam quam 'aliorum sa-
lutern curare. Sed est referendum ad similitudinem dile-
ctionis, ut scilicet similiter diligamus proximum sicut
nosipsos. Et hoc tripliciter. —- Primo quidem„ quantum

ad finem dilectionis, ut scilicet nos et proximum' dili- ⁴

gamus propter Deum. — Secundo quantum ad formam
dilectionis, ut scilicet sicut aliquis seipsum diligit quasi
sibi volens bonum, ita aliquis proximum diligat quasi ei
bona volens. Qui autern diligit proximum ad hoc solum,
ut eius utilitate vel dilectione potiatur, non vult bonum
proximo, sed ex proximo vult sibi bonum. Quo quidem-
modo homo amare dicitur res irrationales, puta' vinum

vel aquam, ut scilicet eis utatur. — Tertio quantum ad Α

effectum dilectionis, ut scilicet aliquis necessitati proximi
subveniat, sicut sibi: et quod nihil illicitum propter amo-
rem proximi committat, sicut nec propter suum amorem.»

Dices: hoc mutui amoris debiturn sufficienter im-

 

(1) Proximus tuus est ille, qui tecum est in eodem gradu, i. e.
qui aeque ac tu est sactus ad fruendum Deo, quique proinde potest
et ipse tecum consequi aeternam beatitatem. Non est alterius, sed
eiusdem destinationis, non inferioris sed eiusdem naturae.

(2) Comrn. in ep. ad Rom. cap. XIII. lect. 2. — Pro hac thesi
cf. etiam eiusdem doctoris tract. de decem praec.

