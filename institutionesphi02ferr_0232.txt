—220—

num et perfectum habet earum omniurn dominium (1‘):
sicut plantarum atque animalium, ita etiam vitae hominis ⁴
absolutus est dominus. — Tamen homo licite potest,
non iam tantummodo uti plantis et animalibus, sed de
iis quoque disponere, arbores evellendo et destruendo,
animalia vulnerando et occidendo. Cur ergo numquam
licite potest de vita sua disponere, seque interimere?
Huic quaestioni non fieret satis, hoc simpliciter re—
spondendo, quia Deus est nostrae vitae dominus. Nam, ut
dixi, aeque est aliarum rerum dominus, e. g. horum po-
morum, agni huius: neque id tamen impedit, quominus
illa poma edere, agnum illum interficere licite queam.
Eodem igitur pacto, hoc tantummodo, Deum esse meae
vitae dominum, nisi aliquid aliud addas, non probat, me
certis in casibus (dico, certis in casibus: omne enirn ius
debet rationabiliter exerceri) non posse licite meam vitam
destruere. ··- Quare quaestioni illi sic est respondendum,
quia Dens, cnm rerum omnium sit dominus, plantas quidem
et bestias aliasque res subiecit libero hominis'arhitrw, sed
homini non reliquit arbitrium vitae suae. Optima quidem
est haec responsio, eademque clarissima. Rem enim alie-
nam destruere licite possum, si eius dominus meo libero
arbitrio eam relinquat, non possum, si non relinquat:
id facere, actio est in se mala, proindeque ab illa naturali
lege prohibita, quae actiones omnes in se malas vetat.
Sed, quaeres, undenam hoc constat, Deum, qui
alias res, uti omnino compertum est (2), libero hominis
arbitrio subiecit, homini vitae suae arbitrium non reli-

(1) quta illud Ps. XXH. 1.: « Domini est terra 'et plenitudo
eius, orbis terrarum et universi qui habitant in ea. » —- De hoc Dei
dominio cf. de Lugo, op. cit. disp. 11. sect. 1. num. 4.

(2) S. Thomas, in 2. 2. q. 64. a. 1.‚ ex duplici capite, nempe
ex principiis rationis et ex revelatione, probat, viventia esse a Deo

