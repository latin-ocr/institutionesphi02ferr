—110—

ita qui legem custodit honorat legislatorem, eius domi-
nium etauctoritatem practice recognoscendo. Altero autem
modo honoramus Deum, quaudo aliquid Ipsi exhibemus
expresse in recognitionem supremi, quod in nos habet,
dominii. — Ex his patet, quid proprie loquendo sit cultus
Dei. Scilicet, quamvis latiori sensu omnis actus honestus,
eo quod est divinae legis custodia, dici queat cultus; tamen
sensu proprio ac presso cultus est exhibitio alicuius, e. g.
prostrationis seu humiliationis corpori5‚ Deo facta expresse
ac formaliter in protestationem nostrae ab eo dependentiae
plenaeque servitutis (1).

Hic porro Dei cultus distinguitur dupleX, internus
et externus (2). Duplici enim modo possumus Deum reco—
gnoscere ut supremum dominum, nostramque Ipsi ser-
vitutem profiteri: α) actibus mere internis, qui nempe
in animo maneant nec exterius manifestentur, e. g. humili
mentis devotione: β) actibus etiam externis, qui scilicet
sint interni cultus sensibiles expressiones et visibiles ma-
nifestationes, ut verbis, corporis humiliatione, rerumque
externarum oblatione (hi enim sunt tres praecipui modi
externe Deum colendi).

Iamvero in comperto est, hominem naturali lege
obligari ad exhibendum Deo cultum internum. Hoc omnino
patet ex thesi praecedente: qui est servus Dei, et quidem

 

(1) « Colere Deum, ita s. Thomas, in 3. sent. dist. 9.- q. 1. a.
1.‚ est aliquid exhibere Deo in protestationem servitutisz» sicut feu-
datarius aliquid reddit domino in recognitionem dominii.

(2) Ut ait Suarez. de virt. et statu Religionis tract. 1.1.11. c. 2.
n. 2.‚ ‹< cultus solum dicitur internus vel externus, quia intus in
anima vel extra per corpus fit: uterque autem cultus dici potest
actus externus ipsius Religionis, quia sic denominatur per habitu-

dinem ad virtutem tamquam ad principium suum quodammodo
extrinsecum seu remotum. x*

