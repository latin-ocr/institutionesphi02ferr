—346—

β) Ii etiam in errore versantur, qui contendunt, men—-
dacium quidem non esse per se licitum, licere tamen
dispensante Deo. —Neque enim mendacium ad eam per-
tinet classem actionum. quae peccata sunt propter solam
prohibitionem libere factam a Deo, cuiusmodi fuit actio
comedendi ex ligno scientiae boni et mali. Verum ad
aliam illam pertinet classem actionum, quae primo qui-
dem ex natura sua malae sunt, dein vero malae evadunt
ex necessaria Dei naturae auctoris prohibitione: quae
proinde sunt peccata duplicem quodammodo habentia
malitiam,'alteram radicalem antecedenter ad ipsam legem
naturalem, alteram completam et formalem consequenter
ad praedictam legem. Iamvero si de actionibus ad prio-
rem classem pertinentibus, quae libere a Deo prohibentur
per legem positivam, sermo sit, potest in iis locum ha-
bere dispensatio divina, qua sane interveniente, desinunt
esse peccata. At si de aliis actionibus, quae necessario a
Deo prohibentur perlegem naturalem, agatur, nequit in
iis habere locum dispensatio Dei propria et formalis, ut
alibi declaravimus (1), sed solummodo impropria et ma-
terialis.

 

(1) Vide super. vol. 1. thesim XXXVI„ de immutabilitate legis
naturalis. -— Ad rem Suarez, loc. nuper cit. num. 8.: « Ea, quae
sunt intrinsece mala, non recipiunt dispensationem etiam divinam.
Neque exempla de homicidio vel furto contrarium suadent: quia in
illis non est facta dispensatio in actione per se mala, sed est facta
mutatio in obiecto, per quam fit, ut actio non sit eadem.... Non
potuit per revelationem fieri. ut liceret Iacobo mentiri: potuit tamen
per revelationem fieri, ut significatio verborum' eius non esset falsa, .
quia per revelationem cognovit se esse primogenitum in re et or-
dinatione divina. Sic ergo per revelationem fieri potuit, ut verba
illa haberent verum sensum et menti conformem, quern sine reve-
latione non haberent: et consequenter factum est, ut non esset men-
dacium quod alias esset, non tamen est facturn, ut, manente men-

