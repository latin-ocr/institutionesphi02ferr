 

—211—

ad cultum deorum pertinerent, diligenter retractarent et
tamquam relegerent, sunt dicti religiosi ex relegendo, tam-
quam ex diligendo diligentes, ex intelligendo intelligentes:
his enim in verbis omnibus inest vis legendi eadem, quae
in religioso.» — Ab hac Tullii sententia recedit La-
ctantius inquiens (1): «Hac conditione gignimur, ut ge-
neranti nos Deo iusta et debita obsequia praebeamus,
hunc solum noverimus, hunc sequamur. Hoc vinculo pie-
tatis obstricti Deo ac religati sumus, unde ipsa religio
nomen accepit, non, ut Cicero interpretatus est, a rele-
gendo.» — Altera baec, quam Lactantius tradit, religionis
etymologia nobis placet magis: ex proprio enim virtutis
religionis munere desumitur. Quae scilicet virtus hoc
habet munus, ut creaturam rationalem, naturali iam pro-
pensione ac debito Deo conditori suo obligatam, magis
magisque eidem Deo per superadditam habitus inclina-⁴
tionem coniungat ac novo quasi vinculo selige& ea me-
rito potuit religio appellari. Haec de vocis huius etymo:
breviter nunc de vario eiusdem vocis usu et acceptione
loquamur.

II. Religio accipitur primo subiective, pro virtute
morali: sic autem accepta definitur, interior animae ha-
bitus ad debitum Deo cultum praebendum inclinans (2).
— Accipitur secundo obiectire, pro collectione officiorum
ad cultum Dei pertinentium: hoc autem posteriori sensu
accepta dividitur in naturalem et revelatam, prout solo
rationis lumine innotescit, aut singulari Dei ipsius elo-
quio seu revelatione nobis manifestatur. -— Hac in pa-
ragrapho sermo nobis est de religione inspecta, non iam

 

(1) Lib. 4. de vera sap. c. 28. Eadem videtur esse s. Augu-
stini sententia aientis, de vera relig. c. ult., ⁴< religet nos reIPgio
uni omnipotenti Deo. ,ι Vide etiam s. Th.‚ e. gent. l. 111. c. 119.

(2) Cf. super. vol. 1. thes. LVIII. pag. 445.

