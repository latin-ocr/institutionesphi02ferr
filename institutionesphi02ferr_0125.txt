-119-

30. SeHoLION. Sicut in aliis legis naturalis iussio—
nibus, ita in hoc naturali praecepto de supremo Numine
colendo, duae debent partes distingui, altera quidem ne-
gativa obligans semper et pro semper, altera vero positiva
obligans quidem semper sed non ad semper (1). Negativa
prohibet quodcumque dictum vel factum vel concupitum
in probrum seu dedecus infinitae Dei maiestatis tendens:
positiva vero praecipit, ut debitum Deo cultum tum in-
ternum tum etiam externum tribuamus.

Ad partem hanc positivam quod attinet, illud ani-
madvertam, quod s, Thomas (2) docet hisce verbis: «De
dictamine rationis naturalis est, quod homo aiiqua faciat
ad reverentiam divinam. Sed quod haec determinate faciat
vel illa, istud non est de dictamine rationis naturalis, sed
de institutione iuris divini vel humani » i. e. legis po-
sitivae. Quae verba sic apte exponit Tongiorgi (3): « Na-
turae lege hoc quidem praecipitur, ut Deum cultu quoque
externo colamus, idque prudenter, decenter, frequenter:
modus vero et adiuncta huius cultus non omni ex parte
definiuntur, v. g. qui ritus in externa adoratione adhi-
bendi sint, quae oblationes offerendae, qua frequentia.
Haec igitur praefinitio vel prudenti cuiusque iudicio, vel
lege aliqua positiva, vel divina aliqua revelatione fieri
debet. ἐν Hoc scilicet, ut iam diximus (4), proprium est
legis naturalis, quaedam statuere generaliora, quae postea

(ι) Vide super. vol. I. thes. XXXV. pag. 289.: item huius vol.
thes. 111. pag. 47.

(2) In 2. 2. q. 81. a. 2. ad 3.

(3) Eth. partic. cap. 1. num. 293. Cf. Suarez, de orat. 1. 111.
c. 6. n. 4., ubi ait, « determinationem illam pertinere ad ius posi-
tivum. vel, illo deficiente, ad prudens colentis arbitrium. »

(4) Vide super. vol. 1. thes. XLVII. pag. 378.

