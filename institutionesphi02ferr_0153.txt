-147-

ab aliorum mentibus dubium de propria veracitate expel-
lere, seu, ut dici solet, alios certificare. Illud itaque est
inquirendum, utrum hic ad Dei testimonium recursus
sit licitus necne. Neque deest ratio hac de re dubitandi.
Notae enim sunt gravium auctorum sententiae, quae
praecipiunt, ut prorsus a iuramento quamvis iusto ab-
stineamus. Ὅρκον δὲ φεῦγε, ita Menander, κᾷν δικαίως
ὀμνύῃς. Iuramentum autem fugias, etsi iuste iurare possis.
Nil porro dicam de variis s. Scripturae locis, in quibus
praecipitur, ne iuremus omnino. — Ut autem clare ac
recte difficilem hanc solvamus quaestionem, necesse est
definitionem iuramenti eiusque divisiones accurate prae-
stabilire.

I. Iusiurandum (1) est invocatio Dei in testimonium
vel ad fidem dictis faciendam vel ad promissionem con-
firmandam. Dicitur, invocatio Dei: quae verba exhibent
genus, sub quo iuramentum continetur, per differentias
determinandum. Hinc ea statim adduntur verba, in testi-
monium (2): quibus verbis iuramentum secernitur a plu-
ribus aliis, et praesertim ab oratione, quae et ipsa-est
invocatio Dei, non tamen Dei, ut primae veritatis in te-
stimonium, sed Dei ut summae bonitatis in auxilium. De-
finitio tandem iis absolvitur verbis, vel ad fidem dictis fa-

——.-

(ι) Iusiurandum multi putant dictum, quasi Iovis iurandum. Licet
id non adeo plane liqueat, hoc tamen certum est. Iovem prae ce-
teris Diis creditum praeesse iuramentis. Hinc Euripides, in Medea
v, 169., ait de Iove: ὅρκων Θνκτοῖς ταμίας neudum-rm, iuramentorum
custos hominibus existimatur.

(2) subintellige, in testimonium ut exhibendum. Qui ergo ad
aliquid probandum inducit auctoritatem s. Scripturae‚ is non iurat:
aliud enim est, uti testimonio Dei iam dato, et aliud implorare tes-
timonium Dei ut exhibendum. Hoc alterum, non vero primum illud,
est iurare. Cf. 3. Th. Ι. cit. a. 1. ad 1¹¹¹.

