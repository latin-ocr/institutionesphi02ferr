.- 124-

fecerat, tamen quia illustris populi Romani senator erat,
colebat quod reprehendebat, agebat quod arguebat, quod
culpabat adorabat: quia videlicet magnum aliquid eum
philosophia docuerat, ne superstitiosus esset in mundo,
sed propter leges civium moresque hominum, non qui-
dem ageret fingentem scenicum in theatro, sed imitaretur
in templo: eo damnabilius, quo illa quae mendaciter
agebat, sic ageret, ut eum populus veraciter agere exi-
stimaret: scenicus autem ludendo potius delectaret quam
fallendo deciperet.»

Ergone, quaeri hic potest, cultus quilibet imaginum
est illicitus? — Respondeo, cultum dividi in absolutum
et relativum. Est absolutus, quando aliquid colitur pro-
pter excellentiam et sanctitatem ei intrinsecam: -est rela-
tivus, quando aliquid colitur propter excellentiam et sancti-
tatem, ei quidem extrinsecam, sed intrinsecam alteri, ad
quod in aestimatione morali refertur. Porro cultus, sive
absolutus sive relativus, distinguitur, ut iam paulo ante
innuebamus (1), in latriam, duliam, hyperduliam. Neque
enim tantummodo Deum colere debemus, sed, cultu qui-
dem a latria distincto, etiam amicos Dei, quales sunt
Sancti, inprimis autem Maria Virgo, Deipara (θεοτόκος)
ac Regina Sanctorum (2): colimus etiam cultu, qui di-

 

(1) Vide super. pag. ¹14· adnot. 2. — Hanc addam animadver-
sionem. Sunt quaedam signa externa, quae ex universali hominum
instituto determinata sunt ad significandum cultum Latriae: talia
sunt sacrificia, altare, templum. Alia vero exteriora signa non sunt
eo pacto determinata ad cultum Latriae exprimendum, sed per se
sunt indifferentia ad cultum Latriae vel Duliae vel politicum signi-
ficandum: e. g inclinatio capitis, genuflexio etc. Huiusmodi signa,
cum per se indeterminata sint, ad hunc potius quam illum inte-
riorem cultum exhibendum determinantur ab intentione agentis.

(2) Ex quibus manifeste patet cultum Sanctorum non esse idolo-
latriam. Colimus enim Sanaos, non tamquam Deos (et in hoc est

