-· 343 -’-

100. DEMONSTRATIO. I. Mendacium ex se opponitur
naturali ordini et quidem tripliciter. Hinc tripliciter cadit
sub prohibitionem naturalis illius legis, quae ordinem na-
turalem conservari iubet, ’perturbari vetat. Est nimirum
mendacium — deceptio seu malum proximi — abusus

linguae seu sermonis —— perturbatio naturalis societatis
seu amicitiae.
Est 1⁰.) deceptio seu malum proximi. —— Quod tibi

fieri non vis, alteri ne feceris. Atqui non vis alios te
decipere per mendacium, non vis alios generare falsam
opinionem, seu infundere falsum in mentem tuam. Ergo
ne facias alteri, ne tu ipse alios per mendacium decipias.
Et sane falsa existimatio et error sunt malum quoddam
intellectus. Adde, eum qui mendaciis assuescit, nocere
etiam sibimetipsi: ei enim non creditur, quando etiam
verum dicit.

Est 2⁰.) abusus linguae seu sermonis. — Ut s. Tho-
mas loquitur (1), « mendacium non solum habet ratio-
nem peccati ex damno, quod infertur proximo, sed ex
sua inordinatione. ›> Etenim usus linguae ac sermonis ad
id est ab auctore naturae datus et ordinatus, ut interna
animi sensa communicemus: in hoc consistit naturalis
ordo seu finis sermonis. Atqui huic intentioni et ordi-
natIOni naturae est ex se contrarium mendacium: quod
autem naturali ordini est contrarium, illud est ex se prae-
posterum seu malum. Ergo mendacium est ex se malum.
«Cum voces, ait s, Thomas (2), naturaliter sint signa

 

(ι) In 2. 2. q. 110. a. 3. ad 4.

(2) Ibidem in corp. —- Eo sane modo, quo innaturalis et in-
debita est ebrietas, in qua delectatio potui adnexa per abusum per-
vertitur et ordinatur non iam ad bonum physicum seu ad individui

conservationem, sicut vult atque ordinat natura, sed ad eius nocu-
mentum.

