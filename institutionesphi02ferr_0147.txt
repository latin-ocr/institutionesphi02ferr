„141-

¹Lex, ut vidimus (1), duplici modo auferri potest aut
desinere, i. e. vel ab intrinseco vel ab extrinseco. Similiter
votum, quod cum lege comparari solet ac passim dici
iuxta sensum modo explicatum lex quaedam hominis pri—
vata, potest duplici pacto tolli aut cessare, i. e. vel ex se
seu ab intrinseco vel aliunde seu ab extrinseco.

Cessat ex se vel propter cessationem principalis mo-
tivi seu finis voti, vel propter substantialem materiae
mutationem, vel propter impossibilitatem physicam aut
moralem. Ut exemplum aliquod afferamus, qui e. g. vo-
vit eleemosynam pro filii sanitate impetranda, deobli-
gatur, si filius decedat: item qui vovit ieiunare tali de-
terminata die, deobligatur‚ si ea die in morbum incidat.

Cessat autem aliunde. vel per irritationem, vel per com-
mutationem, vel per dispensationem. Pauca dicam de singulis.
α) Irritatio distinguitur duplex, nempe directa et indirecta.
Directa est annullatio voti facta ab eo (e. g. a patre),
cuius potestati subest voluntas voventis (e. g. filii impu
beris): scilicet in votis eorum, quorum voluntas est al-
terius potestati subiecta, debita haec subintelligitur con-
ditio, si illi alteri placuerit vel si ille alter non renitatur.
Indirecta est suspensio voti facta ab eo (e. g. a domino),
cuius potestati subiacet materia voti (e. g. opera servi):
scilicet in votis de re, quae alterius potestati subiacet,
tacita haec subauditur conditio, si illi alteri, qui in eam
rem ius habet, placuerit vel si ille alter non contra-
dicat. Etenim ex lege naturae nemo potest alicui pro-
mittere aliquid in praeiudicium tertii. β) Commutatio
voti est substitutio alterius operis honesti loco eius,
quod promissum erat, sub eadem obligatione. Fieri autem
potest tripliciter, vel in bonum maius, vel in bonum

 

(ι) Cf. super. vol. I.tl1es. XXXVI. pag. 298.‚ thes. L. pag. 395.

