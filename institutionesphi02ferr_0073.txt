tate naturae: et'rursus utrum alterum sit altero prius prio—
ritate cognitionis. Haec enim triplex distinguitur simultas
κ et prioritas, temporis naturae cognitionis (1). Quaestionem
hanc, quae cum veritate in hac thesi exposita arcte con-
nectitur, paucis absolvemus,

Ut autem status quaestionis recte teneatur, quaestio
non est, utrum ius, quod lex alicui personae confert ad
officium aliquod, quod eidem imponit, exsequendum (2),
sit huiusmodi officio prius. Tunc enim ius evidenter est
officio posterius, non quidem ternpore, sed tum cognitione
tum nvtnra: e. g. ideo cognoscimus inesse parentibus
ius ad obedientiam filiorum, quia cognoscimus parentes
teneri officio educandi filios, itemque ideo ius illud pa—
rentibus inest, quia parentes tali adstringuntur officio. —
Verum quaestio est de iure existente in uno deque of—
ficio correlativo existente in altero (controparte) ab illo priori
distincto, e. g. de iure proprietatiS, quod in me est, et
de officio, quo alii tenentur, non subripiendi rem meam.

Hisce positis, sic arguimus, Ius est facultas exigendi
omissionem vel positionem alicuius actionis: officium
vero est debitum omittendi vel ponendi aliquam actionem.

(1) Unum esse prius altero quoad tempus, significat, illud prae-
cedere alterum duratione: hoc pacto e. g. Alexander Magnus extitit
prius quam Iulius Caesar, et semen est prius quam planta. —- Unum
esse simul cum altero quoad tempus, et tamen prius eodem quoad
naturam, significat, hoc alterum, etsi simul existat cum illo, tamen
esse eiusmodi, ut ab eo in existentia dependeat: hoc pacto lux simul
*quidem existit cum sole, a quo tamen in existentia dependet. -
Unum esse prius altero in ordine cognitionis nostrae, significat, ex
illo cognito nos devenire in cognitionem alterius: hoc pacto ex co-
gnita existentia entium contingentium procedimus ad cognitionem

existentiae entis necessarii.
(2) Cf. thes, Il. pag. 35.

