-. 154 —
ritate et in iudicio et in iustitia.» Quae in verba ita s. Hie-
ronymus: « Animadvertendum, quod iuramentum hos ha-
beat comites, veritatem et indicium et iustitiam. » Hi sane
comites in omni iuramento et requiruntur et sufficiunt.

Dixi 1⁰.) quod ii comites requiruntur. —— Et sane
requiritur proculdubio veritas. Scilicet in omni iuramento
asser-torio debemus illud tantummodo affirmare, quod certo
scimus esse verum, et in omni iuramento promissorio
debemus illud tantummodo promittere, quod sincere vo-
lumus implere. Haec sane veritas requiritur omnino: qui
enim hac sine veritate iuraret, is tacite et aequivalenter
assereret, Deum aut res nescire aut mendacio et iniqui-
tati favere. Praeterea « finis iuramenti, ut bene arguit Sua-
rez (1), est confirmatio veritatis, ut sumitur ex s. Paulo (2).
Ergo defectus veritatis est directe et maxime contrarius
fini iuramenti, et prorsus destruit et enervat auctoritatem
eius. Ergo omnino ctiam destruit eius honestatem. »
Porro in iuramento promissorio praeter veritatem dicti
seu de praesenti requiritur etiam veritas facti seu de fn-
turo. Sed hac de re in scholio, quod huic thesi addemus,
pertractabimus. — Requiritur etiam iudicium seu discretio.
Scilicet iuramentum non debet fieri, nisi cum timore ac
reverentia in Deum (buius autem rei ratio est manifesta),
et consequenter nonnisi ex sufficienti ac proportionata
causa. Dixi, consequenter. Ut enim iam diximus ex s. Tho·-
ma, «videtur parvam reverentiam habere acl Deum, qui

(ι) De iuram. 1. 1. c. 3. num. 2.

(2) Hunc Iocum nuper adduximus: « Homines per maiorem sui
iurant, et omnis controversiae eorum finis, ad confirmationem, est
iuramentum.» Unde s. Thomas, 2. 2. q. 89. a. 5. ad 1¹¹¹., differentiam
inter iuramentum et votum constituit in hoc, quod per votum aliquid
in Dei reverentiam ordinamus, sed in iuramento e converso reverentia
divini nominis ad veritatis confirmationem ordinatur.

