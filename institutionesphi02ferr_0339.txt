 

..⁴- 327 ..-
- Hoc tuemur contra Socialist'as‚ qui testandi ius a sola
legis positivae seu civilis dispositione repetunt.

Arguimus 1⁰.) ex eo, quod ius hoc testandi reco-
gnoscatur seu vigeat non in hac tanturn vel in illa, sed
in quavis societate civili. Id autem indicium profecto est,
ius hoc procedere a lege illa naturali, quae curn sit na-
turalis est communis omni civili societati, non vero a
lege positiva, quae varia est in variis politicis consocia-
tionibus (Ι). Lex igitur positiva non creat vel efficit ius
testandi, sed illud a naturali lege recipit, declarat, con-
firmat.

Et sane 2⁰.) inde dimanat ius testandi, unde oritur
dominium seu potestas disponendi pro libito de re, quam
legitimo facto quis sibi acquisivit. Sed hoc dominium seu ”
haec potestas profluit ab ipsa lege naturali. Ergo ius
quoque testandi ab ipsa naturali lege fluere dicendum est.

Quaeres: Quamnam ergo potestatem suprema auc-
toritas habet quoad testamenta? - Quaedam sunt, quae,
'hac etiam in re, intuitu semper seu ratione boni communis,
supremae auctoritatis subiecto competunt: praecipue vero
determinare conditiones seu legales formas a civibus im-
plendas, ut testamenta recte aut etiam valide fiant.

95. SCHOLION. Instant: Nonne hoc saltem admitti
debet, bona eorum, qui ab intestato decedunt, esse nul-
lius, aut in dominium societatis civilis devenire? —- Re· ,
spondeo, id etiam admitti non posse.

’ Filiorum enim successio in bona parentum ab inte-
stato, est legi naturae apprime consentanea. Hoc autem
. probatur duplici potissimum argumento.

 

(1) Vide locum Aristotelis allatum super. vol. 1. pag. ²92* quo
in loco Philosophus distinguit ius civile in naturale et legitimum-
cfr. ea, quae diximus supra th. ΙΙ. pag. 22.

