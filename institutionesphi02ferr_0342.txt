-330-

suam vim sed quoad exercitium suspendatur (Il, iam in
iis adiunctis acceptio rei illius non est iniuria, quantumvis
dominus sit invitus: siquidem iniuria est quidem laesio
iuris alieni, sed iuris actu vigentis suumque hic et nunc
servantis robur.

β) Alter modus est, rem alienam auferendo aperte
et cum violentia, ut faciunt viarum obsessores, qui pu—
blice et per vim bona viatorum abripiunt. Hoc dicitur
proprie rapina. —- Rapina, ut iam alio loco animadver-
timus (2)‚ iniuriae reali seu iniustae ablationi rei alienae,
addit iniuriam personalem seu violentiam personae il-
latam.

Itaque furtum et rapina sunt duae species acceptionis
iniustae rei alienae. Utraque prohibetur iis verbis, ne fur-
tum facias. Quamvis enim hisce in verbis non fiat ex-
pressa mentio nisi de furto, tamen cum furtum sit ma-
lum minus, quando hoc vetatur, a fortiori vetatur rapina,
quae in eodem genere est malum furto gravius. Porro
(quemadmodum de homicidio diximus) reus furti aut
rapinae est, non solum is, qui ad illud se habet· ut causa
physica, sed is etiam, qui ad illud ut causa moralis coo-
peratur. ’

Π. Ad furtum aut ad rapinam multae aliae redu-
cuntur iniuriae: de praecipuis breviter dicemus (3).

α) Ad furtum revocantur omnes fraudes et doli, qui

(1) Vide super. thes. VL, in qua de conflictu seu collisione iu·-

rium diximus. ·- His solvi potest quaestio, utrum liceat rem alie-
nam sumere in casu extremae necessitatis: de qua cf. s. Thomam, 2.
2. q, 66. a. 7.

(2) Csr. thes. II. pag. 39. adnot 1.
(3) cfr. Card. Bellarminum et s. Thomam, tr. de dec. praec.

