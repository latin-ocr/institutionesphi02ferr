9. Scuomou. Post traditas multiplices iuris acceptio-
nes ac partitiones iuverit pauca subiicere de iniuria. —
« Iniuria, inquit Ulpianus (1), ex eo dicta est, quod non
iure fiat: omne enim, quod non iure fit, iniuria fieri
dicitur, hoc generaliter. Specialiter autem iniuria dicitur
contumelia etc.» Itaque vox haec iniuria, quemadmodum
vox ei affinis iniustitia, modo generaliter, modo specialiter
usurpatur. Generaliter definitur iuris alieni violatio: quae
violatio habetur, sive laedatur ius illud, quod est Obie· '
ctum iustitiae generalis seu legalis, sive laedatur ius illud,
quod obiectum est iustitiae particularis distributivae vel
conmzutativae. Specialiter autem iniuria est laesio iuris seu
iusti illius, quod est proprium iustitiae commutativae obie-
ctum. Et merito quidem : siquidem in hoc iure seu iusto,
in hac iustitia cominutativa plenius inveniuntur tria illa
(aequalitas debitum alteritas), quae de notione iuris sunt,
de conceptu sunt iustitiae. Hinc iustitia commutativa
communius simplici nomine iustitiae intelligitur. Quae
omnia satis sunt ex dictis manifesta.

Iniuriae autem hae sic praecipue dividuntur. —- 1.⁰ Aliae
sunt in bonis fortunae, aliae in bonis famae et honoris,
aliae in bonis vitae et corporis. Iniuriae in bonis fortu-
nae sunt fartam, i. e. occulta ablatio rei alienae, domino
rationabiliter invito (2): rapina, i. e. ablatio rei alienae
per vim seu violentiam facta (3): simplex danmzficatio,
quae contingit, quando domino rationabiliter invito ali-
quod infertur damnum, quin damni illator aliquid sibi

(1) Dig. 47. tit. 10. qui est de iniuriis l. 1.

(2) Ita s, Th. 2. 2. q. 60. a. 3.

(3) ln rapina, praeter iniuriam realem, per vim infertur etiam
iniuria personalis. Sic enim dividuntur iniuriae, in reales quae alteri

inferuntur in bonis extrinsecis, et personales quae directe inferuntur
alterius personae.

