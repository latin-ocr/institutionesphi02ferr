-215-

officium, in eoque solo summa rerum et omnis beatae
vitae ratio consistit: quandoque propterea ficti et inspi-
rati ab eo summ, non ut coelum videremus et solem
(quod Anaxagoras putavit), sed ut artificem solis et coeli
Deum pura et integramente coleremus.» Et rursus (1):
« In Dei cognitione et cultu rerum summa versatur: in
hoc est spes omnis ac salus hominis: hic est sapientiae
gradus primus, ut sciamus quis sit nobis verus pater,
eumque solum pietate debita prosequamur, huic pareamus,
huic devotissime serviamus3 in eo promerendo actus
omnis et cura et opera collocetur.»

ARTICULUS II.

De officiis hominis erga seipsum.

59. Haud recte diceretur, hominis erga seipsum 'of-
ficia hac includi formula, ama teipsum. Etenim «amare
est velle alicui bonum» (2). Sed homo ex naturali ne-
cessitate vult sibi bonum (3). De iis autem, quae ex
physica necessitate fiunt vel omittuntur, sicut non datur
lex, ita nec obligatio datur seu officium.

60. At duplex distinguitur bonum, nempe verum et
apparens. Prius est illud, quod in se est bonurn, et prae-
terea est bonum proprium entis illius, de quo agitur. Po-
sterius autem est illud, quod vel reapse non est bonum,
vel non est bonum proprium illius entis, de quo est
sermo.

 

(1) Ibid. cap. IX. .
(2) Ita s. Thomas 1. 2. q. 26. a. 4. De amore cf. Aristotelem

Rhetor. 11. 4.
(3) Vide super. vol. 1. thes. V„ praesertim pag. 39.

