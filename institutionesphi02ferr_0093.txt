-87—

plum‚ regulariter non intercedit iuter conservationem
unius aurei et grave aggressoris vulnus vel necem (1).

δ) Haec autem, quae diximus, sane valent de iniuria
formali seu de aggressore formaliter iniusto, cuius nempe
aggressio sit actus humanus, voluntarius et liber. Quid
autem, quaeres, sentiendum est de iniuria materiali, seu
de aggressore, puta de amente, qui iniustus quidem est,
sed tantummodo materialiter? Haec scilicet una est ex illis
difficilioribus quaestionibus, de quibus, ut diximus, data
opera agemus paulo inferius.

ε) Eo tandem pacto, quo potes vi adhibita iniuriam
a te repellere, potes etiam eamdem repellere a socio.
Immo fieri quandoque potest, ut ad id praestandum te
obliget caritas. Hinc S. Ambrosius (2) ait: <‹ Qui non re-
pellit iniuriam a socio, cum potest, tam est in vitiO,
quam ille qui facit, »

ΙΙ. Quando iniuria iam illata est et consummata,
’ tunc ille, qui eam passus est, 1.⁰) ius habet exigendi a
laesore congruam iniuriae acceptae reparationem, earn-
que 2.⁰) exigendi, vi etiam physica in laesorem adhibita,
si scilicet laesor obligationem, qua tenetur, illatam repa-
randi iniuriam nolit sponte implere. —- De modo au-
tem vim physicam adhibendi, postea dicemus, utrum quis
immediate per seip5zmz exercere eam possit, an vero me-
diate per civilem auctoritatem, via, ut aiunt, iudiciali.

Dixi 1.⁰) eum, qui iniuriam passus est, ius habere

(1) Hinc merito ab Innoc. XI. damnata fuit haec proposi io:
κ Regulariter occidere possum furem pro conservatione unius aurei.»

(2) Lib. ι, de off. cap. 36. in princ. Huc etiam faciunt Inno-
centii IV verba relata in C. Dilecto 6. de sent. excommunic. in VL:
« Cum liceat cuilibet suo vicino vel proximo pro repellenda ipsius
iniuria suum impertiri auxilium, immo si potest et negligit, videa-
tur iniuriantem fovere, et es‹e particeps eiusdem culpae etc ›>

