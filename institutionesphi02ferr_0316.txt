maior, quam illis esset temporibus: si ergo primos illos
homines impulit ad ea pacta ineunda, multo magis nos
ad ea retinenda ac servanda debet impellere. Numquam
sane omnes et singuli homines consentirent (1), ad ea,
quae propria habent, in commune ponenda: (id autem ,
requireretur, uta primaevo illo pacto resilire liceret).
Si tamen fingamus, omnes et singulos esse ad id effi-
ciendum paratos, ordo publicuS, qui totus statim ever-
teretur, vetaret ne id exsequerentur. — Sed hanc thesim
concludamus.

Quaerenti primo, quomodo ab initio facta fuerit bo-
norum divisio, respondemus, factam fuisse ex simplici
occupatione rerum communium (idest, nondum occupa—
tarum) independenter etiam a decreto seu pacto, quo
opus non fuit, communitatis. -—- «Hoc, ait Gury (2),
verisimilius omnino apparet. Videtur enim ille modus
divisionis bonorum, nempe per occupationem, valde na—
turalis et facillimus, dum alii difficultatibus non paucis
subiiciuntur. »

Quaerenti autem secundo, quomodo res iarn ab uno
occupata, transierit in dominium alterius, respondemus
plura assignando facta, praecipue vero contractus, e. g.
donationis sive inter viv05 sive per testamentum, vendi—
tionis etc.

(1) In Aristophanis comoedia, de qua paulo prius mentionem
fecimus, sic vir aliquis, decreto Praxagorae audito, inducitur lo-
quens: «Putas civem aliquem sua delaturum, qui saltem vel pau-
xillum mentis habeat? Neque euim e more nostro istuc est: sed
nos capere tantum oportet, ita me Iupiter amet. Quippe et ita dii
solent: id autem ex illorum manibus nosces: simulacra enim, quum
fundimus prece5‚ ut bona nobis largiantur, stant manu supina por-
recta, non quasi quicquam datura, sed ut aliquid accipiant. ›>

(2) Loc. iarn saepius cit.

