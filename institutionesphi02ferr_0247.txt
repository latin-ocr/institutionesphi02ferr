argumenta.» Quod ergo dici solet, posse a iudice cuivis
committi exsecutionem sententiae, debet sic intelligi,
ut ii censeantur exclusi, qui non sunt idonei ministri,
qui nempe si ipsi sententiam exsequantur, iam poena
evadit inhumana seu in crudelitatem (1) declinans.

66. SciioLtoN. I. Quando dominus rei alicuius, huius
rei dat alteri non quidem arbitrium, sed tantummodo
curam administrationemque, alter rem suae gubernationi
concreditam tenetur debito modo conservare. Atqui hoc
pacto, ad vitam quod spectat, se nobiscum gerit (uti pro-
batum est) rerum omnium dominus Deus. Ergo naturali
tenemur obligatione conservandi vitam.

In huiusmodi autem naturali officio distingui debet
pars duplex, negativa et positiva. Negative‚ debemus ab·
stinere ab omni actu, qui sit inductivus mortis: ut sunt
actus pectus ferro transverberandi‚ aut se se coniiciendi
in ignem, aut se se leoni devorandum obiiciendi. positive,
debemus ponere eos actus, qui sunt media communia, or-
dinaria et facilia continuationis vitae. Hinc obligatio con-
venientis usus cibi et potus, necnon aliarum rerum, quae
quotidianum virium physicarum defectum aut arcent aut
supplent: item tempore infirmitatis obligatio adhibendi
remedia consueta, et quae in nostra sunt potestate, etsi
non sint a quavis molestia seiuncta: uno verbo, obligatio
moderatam de valetudine curam habendi. — Ad rem de
Lugo (2): «Non solum dicitur se interimere homo, quando
ferro se occidit, sed etiam quando mediis communibus

 

(1) Vide ea, quae de crudelitate habet s. Thomas, 2. 2. q. 159. a. 2.

(2) Op. et l. cit. num. 27. — ln primo casu, eius nempe qui
ferro se occidit, habemus exemplum suicidii voluntarii diserti seu
positivi: in altero casu. eius nimirum qui nihil vellet comedere, exem-
plum habemus suicidii voluntarii indirecli seu nagattvi. Vide super.
vol. x. thes. XIII. pag. 113.

