-210—

intrinsecam seu obiecti alteram extrinsecam seu testimonii,
duplicemque cognitionem, alteram propriam seu quiddi-
tativam alteram impropriam seu analogicum. De quibus
distinctionibus cum iam paulo ante dixerimus (1), operae
pretium non est, diutius in iis explicandis immorari (2).

g. IV. De religione naturali ac revelata.

Tinzsis XIX.

Ex dictis consequitur, existere religionem naturalem firmiter
ab homine custodiendam, cui si accedat, ut possibile
ac conveniens est, religio revelata, haec quoque est
pleno mentis obsequio suscipienda sancteque servanda.

56. Rmenowones. De voce hac, religio, duo bre-
viter inquiremus, —— quodnam sit eius etymon ——- quae-
nam sit eius vis et acceptio.

Ι. Sunt qui religionis nomen deducendum censent
a relegendo, quia videlicet ea, quae ad cultum Dei spe-
ctant, sunt frequenter animo revolvenda ac cogitanda.
Huic sententiae adhaeret Tullius (3): « Qui omnia, quae

(1) Vide super. pag. 183. seqq.

(2) Hoc unum explicationis gratia addam. — Cognitio propria
est illa, quam habemus de re aliqua per propriam eius speciem:
exemplo sit cognitio nostra de corporibus. Cognitio impropria est
illa, quam de re aliqua habemus per speciem alterius, ex quo sci-
licet quaedam addendo et quaedam demendo pervenimus ad aliquam
rei illius notitiam nobis comparandam: exemplo sit cognitio nostra
de spiritibus. Vide locum Lessii super. allatum vol. 1. pag. 84.
adnot. 1.

(3) De nat. Deor. l. ΙΙ. c. 28. num. 72-

 

