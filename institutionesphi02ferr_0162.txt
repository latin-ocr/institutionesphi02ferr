...155-

tionem instituit inter medicinam et iuramentum. Medi-
cina iuvat ad subveniendum infirmitati, cui aliquis est ob-
noxius: iuramentum valet, ad subveniendum defectui,
« quo unus homo alteri discredit. » Quemadmodum vero
medicinam non adhibemus, nisi quando necessitas cogat;
ita iurare non debemus, nisi vera necessitate compulsi.
— Tertius boni iuramenti comes est iustitia. ‹< Nomine
iustitiae, inquit Suarez (1), in hac conditione seu co-
mite iuramenti intelligi debet non solum iustitia parti-
cularis, sed etiam generalis, prout de omni virtute dici-
tur (2), ita ut idem sit materiam iuramenti debere esse
iustam, quod debere esse honestam.» Haec conditio sic
explicata patet de iuramento promissoriO, prout ab asser-
torio distinguitur. De iuramento autem pure assertorio
dubitare quis posset, an ad liceitatem ipsius requiratur
materia iusta seu honesta. Nonne, sic posset quis arguere,
nonne qui de homicidio testificantur coram iudice civili,
licite iurant, quamvis de re prava testimonium praebeant?
Ad hanc tollendam dubitationem, duplex distinguenda est
materia iuramenti, una proxima et altera remota. (τ Pro-

ximam appello, ita eodem loco pergit idem eximius do-
ctor, assertionem ipsam, nam illa est, in quam imme-
diate cadit iuramentum: remotam voco rem aut factum,
de quo est assertio; sicut in sacramento poenitentiae pec-
cata dicuntur materia remota sacramenti, confessio autem
proxima. Dico ergo ad honestatem iuramenti assertorii
non esse necessariam honestatem in materia remota. Ni-
hilominus tamen verum est, conditionem hanc esse
necessariam in iuramento assertorio ex parte materiae

(1) De iuram. l. 1. c. 3. num. 4.
(2) Hac de divisione iustitiae diximus saepius et in hoc et in
praecedenti volumine. Vide huius voluminis pag. 20. adnot. 2.

