...257-

tandum esse certamen singulare inter laesorem et laesum,
in quo praesertim uterque constituatur in pari condi-
tione3 curn enim fieri possit, ut reus evadat innoxius et
incolumis, laesus vero occumbat mortuus vel semiani-
mis, foret hic modus agendi omnino insanus. Iamvero
haec rectae rationis dictamina non servantur in duello.
Spectemus secundo duellum, quod ineatur ad recu-
perandum honorem ab adversario ablatum per contumeliam,
calumniam etc. — α) Recta ratio non vetat usum me-
diorum ad recuperandum honorem, sed vetat hoc me-
dium recurrendi ad arma, utpote ad talem scopum omnino
ineptum. Neque enim rei exitus ostendit, adversarium esse
mentitum, teque esse virum integerrimum, sed solum
ostendit te esse audacem, te pollere dexteritate in usu
armorum, magni facere existimationem apud homines,
aliaque huiusmodi, quae omnia in scelestis quoque in--
veniuntur, et in his frequentius etiam quam in aliis. —
At β) supponamus medium esse idoneum ad recupe-
randum honorem: est certe medium non proportionatmn.
Nam duellum est exponere semetipsum et proximum
periculo mortis, propriamque familiam damnis innumeris:
cum hoc autem malorum cumulo non habet proportio-
nem bonum situm in recuperatione honoris, quod bo-
num est extrinsecum (1), valde inconstans et labile, cuius
iactura vel nulla facta est, vel facta est apud paucOS,
eosque insipientes et iniquos. — Adhuc γ) supponamus
medium esse idoneum et proportionatum: non est me-

(1) Distingue gloriam vel honorem radicaliter seu fundamenta-
liter sumptum, et honorem jormalitcr acceptum. Prior est praestan-
tior vita‚ sed illius dispendium inviti subire non possumus: situs
enim est in bono intrinseco virtutis, ob quam honor extrinsecus
est homini virtuoso tribuendus. Alter non est vita praestantior: tie--
que enim est intrinsecum, sed extrinsecum hominis decus.

