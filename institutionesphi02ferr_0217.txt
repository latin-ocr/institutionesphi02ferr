„205-

affulget, atque in absurda n'on pauca lapsi sunt3 sic etiam
communi eiusdem revelatione abuterentur, eamque ad
cohonestanda turpia quaeque deducerent, quin umquam
argui possent falsitatis. Singuli enim a Deo ea se acce-
pisse affirmarent, quae non essent nisi propriae mentis
deliria, ac totidem essent religiones quot capita, prout
evenisse in ea, quam rationalistae vocant primitivam re-
velationem, experientia demonstrat. Quare et hoc habetur
emolumentum ex mediata revelatione, quod scilicet unitas
atque consensio, quae sunt praecipuae verae religionis
notae, inde exsurgant, tuin publica hominum societas
atque professio, necnon publicum societatis istius et pro-
fessionis vinculum. Alioquin, ne fraudi daretur locus, a
singulis efflagitanda essent miracula et vaticinia, quod
quam absurdum sit, nemo non videt. »

Tertia congruentia est haec: quia hic revelationis
modus confert ad maiorem humilitatem exercendam, ma-
iusque proinde meritum acquirendum. — ‹< Potuit, inquit
Suarez (1), hoc conferre ad maius meritum fidei, et
maiorem humilitatem exercendam, dum in re difficillima
homo subiicitur homini, etiam quoad intellectum, in quo
solet esse maior difficultas. »

53. SCHOLIQN. Ex iis, quae hactenus de revelatione
diximus, hoc manifeste sequitur corollarium: — Vis ergo
humanae rationis neque est nimis exaggeranda, ut Ra-
tionalistae faciunt, neque est nimis deprimenda, ut fa-
ciunt Traditionalistae. Ii errant in hoc, quod statuant,
rationem humanam omnia posse, non modo physica, sed
etiarn morali possibilitate, illudque tantummodo esse ve-
rum quod ab humana ratione proveniat (2): ex quo fit,

 

(1) De fide‚'part. 1. disp. IV. sect. 1. num. 4.
(2) En ipsa Rationalistarum verba: affirmant, « que la raison
humaine est capable de tout. qu' elle peut tout entreprendre,...

