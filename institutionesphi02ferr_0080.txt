vero favorabilis amplam interpretationem poscit: hinc
axioma, Favores sunt ampliandi et odia restringenda. Quae
regulae quamvis praecipue statuantur de lege posit-iva,
tamen cum proportione valent etiam de lege illa naturali,
quae «non scribitur, sed innascitur, nec aliqua percipitur
lectione, sed profluo quodam naturae fonte in singulis ’
exprimitur» (1). Sic. e. g. ex inspecto fine, ob quern lex
naturalis parentibus confert ius ad obedientiam filiorum,
qui finis est conveniens eorumdem educatio, colligimus,
praedictum ius habere limites, tum quoad tempus, ita ut
completa educatione cesset, tum quoad obiectum, ita ut
ad ea tantummodo se porrigat, quae ad illud educatio-
nis bonum obtinendum necessaria sunt vel utilia.

Quae cum dicimus, non id sane affirmamus, facile
semper ac clare solvi posse dubia vel expediri quaestio-
nes, quae exoriri possunt circa existentiam iuris vel circa
confinia, extra quae ius nequit evagari. Etenim quemad-
modum lex, quae ius gignit, tenebricosa nobis esse po-
test, ita obscurum nobis potest esse ius, quod a lege
oritur, immo etiam adeo densis offusum tenebris, ut eas
dissipare non modo rudis homo, sed ne ullus quidem pos-
sit « consultus iuris et actor causarum » (2). Hinc autem⁴
contingere potest, ut aliquis iudicium proferat invincibi-
liter erroneum circa limites proprii iuris, practice ac pru-
denter iudicando, suum ius extendi ad aliqua, ad quae
vere. et ex parte rei minime se porrigit. Quo in casu er·-
ronea quidem erit conscientia, sed erronea inculpabiliter,
cuius ductum qui sequatur, eius actio esse quidem pote-
rit mala obiective et materialiter, subiective tamen et
formaliter exspers erit malitiae (3).

 

(1) Ita s. Ambrosius: cf. super. vol. 1. thes. XXXIII. pag. 273.

(2) Hor. d„- art': poet. vv. 369. 370.

(3) Vide quae de conscientia invincibiliter erronea diximus su-
per. vol. Ι. thes. LIII. pag. 412.

