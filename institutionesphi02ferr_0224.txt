——212—

prout cst virtus moralis, sed prout est officiorum ad Dei
venerationem spectantium complexus. Horum officiorum
(quae partitio debet ob oculos haberi) alia quidem in
credendo, alia vero in agendo consistunt: e. g. ligamur
officio et tenendi firmiter Deum esse ipsam bonitatem,
et corde atque ore Deum ob infinitam eius bonitatem
laudandi. Hinc dici recte solet religionis esse duplicem
veluti partem, alteram theoreticam, alteram practicam: theo-
retica continet veritates credendas, practica actiones po-
nendas, Pars theoretica alterius partis, nempe practicae,
motivum est et anima.

57. DEMONSTRATIO. Duas haec thesis complectitur
partes, quarum — altera naturalem — altera revelatam
religionem spectat. Utramque partem breviter absolvimus,
cum utraque sit perspicuum ex tribus praecedentibus pa·-
ragraphis corollarium.

Ι. Duo autem statuit de religione naturali, nimirum
primo eius existentiam, secando eius profitendae univer-
salem prorsus obligationem. Quae duo ex iis, quae in
toto hoc articulo diximus, patent manifeste: existit sane
summa officiorum erga Deum naturalium, quae ab ho·-
mine sunt sancte custodienda.

Il. Duo similiter statuit de religione revelata, nempe
primo eius possibilitatem ac convenientiam, secundo eius
profitendae, si a Deo naturali religioni superaddatur, ar·
ctissimam obligationem. Profiteri autem revelatam reli-
gionem debemus, omnia eius dogmata firmissima fide
tenendo, omnia inquam, illa quoque, quorum intimas
rationes humana mens nequeat intelligere. Haec pariter
sunt ex iis, quae in superiore paragrapho diximus, ma-
nifesta.

58. SciiomoN. Accedimus potius ad duo refellenda
systemata, — alterum de autonomia in negotio religionis
- alterum de indifferentia circa diversas religiones.

