— 169ι —

sensitivam, imaginariam et intellectualem. Id scilicet, quo
Deus homini mentem suam manifestat, potest esse vel
¹ signum aliquod externo sensu perceptibile, vel forma
imaginaria impressa phantasiae, vel species intelligibilis
menti impressa (1).

Instant. Esto, non deesse Deo modum loquendi ho-
mini. Sed hoc non sufficit. Aliud etiam requiritur: non
debet ei deesse modus demonstrandi se vere esse, qui lo-
quitur. — Respondeo primo: neutrum Deo deesse, a priori
certo constat. Si enim homo utrumque potest, et loqui
alteri, et suo vocis modo aliisque signis prodere, se vere
esse qui loquitur, non alium3 nemo sanus affirmabit, Deum
posse quidem loqui homini, sed non posse homini de-
monstrare locutionem non esse alterius, sed suam. —
Respondeo secundo: Deus potest locutionem suam mu-
nire talibus argumentis vel signis, sive internis sive ex-
ternis, e. g. prophetiis et miraculis, quae probent lucu-
lenter, Ipsum esse, et non alium, qui creaturam allo-
quitur suam.

Stat igitur possibilitas revelationis divinae immedia-
tae. — Unum hocloco innuam, quod facile ex dictis
intelligitur, i. e. quid sit revelatio subiective inspecta, quid
eadem sit obiecti-ve considerata. Sumpta subiet-rive seu pro
ipso actu revelandi, est manifestatio veritatis homini a Deo
facta: sumpta obiective, seu pro re revelata, est ipsa veri-
tas vel veritatum complexus a Deo homini manifestatus.

(1)Deus per visionem sensibilem locutus fertur Abrahamo,
Moysi (in rubo et nube), itemque Iosue (Gen. XII. XV. XVII.,
Exod. ΙΙΙ., Ios. 1.). —- Per repraesentationem imaginariam passim
fertur locutus Prophetis V. T. —- Per intelleclualem inspirationem,
seu species intelligibiles menti divinitus impressas, locutus fertur
Elisaeo (IV. Reg. ΙΙΙ.) aliisque etiarn Prophetis. — Haec omnia
tantummodo innuimus: pertinent enim potius ad Theologiam. ⁵

