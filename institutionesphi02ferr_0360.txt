— 348 —

veritatis pertinet, ut quis talem se exhibeat exterius per
signa exteriora, qualis est. Signa autem exteriora non
solum sunt verba, sed etiam facta. Sicut ergo veritati
opponitur, quod aliquis per verba exteriora aliud significet,
quam quod habet apud se, quod ad mendacium pertinet,
ita ctiam opponitur veritati, quod aliquis per aliqua signa
factorum vel rerum aliquid significet contrarium eius quod
in eo est, quod proprie simulatio dicitur. Unde simulatio
proprie est mendacium quoddam in exteriorum signis fac-
torum consistens. Non refert autem, utrum aliquis men-
tiatur verbis vel quocumque alio facto. Unde cum omne
mendacium sit peccatum, consequens est etiam quod
omnis simulatio est peccatum.» Haec, quae de simula-
tione diximus, aptari debent hypocrisi (Ι), melantiae (2),
adulationi (3), aliisque similibus vitiis.

101. SenotioN I. Ut s. doctor Augustinus (4) apte
omnino animadvertit, «aliud est mentiri, aliud verum occul-
tare, siquidem aliud est, falsum dicere, aliud verum tacere.»
Et alibi (5): «non est mendacium, cum silendo abscondi-
tur verum, sed cum loquendo promitur falsum. » Iamvero

 

(1) α Hypocrisis, ut recte inquit s. Thomas l. nunc cit. a. 2.‚ si-
mulatio est‚ non autem omnis simulatio, sed s'olum illa, qua quis
simulat personam alterius, sicut cum peccator simulat personam
iusti. »

(2) Cfr. s. Thomam, 2. 2. q. 112.

(3) Cfr. eumdem auctorem, 2. 2. q. 115.

(4) Loc. iam cit. “

(5) Contra mendacium cap. X. Et ibidem paulo superius h'aec
perpulchre dixerat: « Non hoc est occultare veritatem, quod pro-
ferre mendacium. Quamvis enim omnis, qui mentitur, velit celare
quod verum est, non tamen omnis qui vult quod verum est celare
mentitur. Plerumque enim vera non mentiendo occultamus, sed
tacendo. Neque enim mentitus est dominus ubi ait, multa habeo
vobis dicere, sed non potestis ilia portare modo. Vera tacuit, non

