1—15‘2—

2)

esse duas actiones, alteram materialem, alteram formalem.
Materialis est, de qua fit votum, ut ieiunare, sacrificare etc.
Formalis est ipsa promissio ieiunandi vel sacrificandi et
promissionis adimpletio. Quare formalis actio semper est
actus religionis. Materialis autem interdum est religionis,
ut si quis voveat quotidie sacra facere, interdum alterius
virtutis, ut si quis voveat sexta feria semper ieiunare. >›

ΙΙ. Votum est utile seu expediens nobis. — Qua in
re praeclara sunt s. Thomae (1) verba: « Votum est pro-
missio Deo facta. Alia autem ratione promittitur aliquid
homini et Deo. Homini quidem promittitur propter eius
utilitatem, cui utile est, et quod ei aliquid exhibeatur, et
quod eum de futura exhibitione prius certificemus. Sed
promissionem Deo facimus, non propter eius utilitatem,
sed nostram. Unde Augustinus (2) dicit: Benignus exactor
est et non egenus, ut qui non crescat ex redditis, sed
in se crescere faciat redditores. Et sicut id, quod damus
Deo, non est ei utile, sed nobis, quia quod ei redditur
reddenti additur, ut Augustinus (3) dicit3 ita etiam pro-
missio, qua Deo aliquid vovemuS, non cedit in eius uti·
litatem, qui a nobis certificari non indiget, sed ad utili-
tatem nostram, inquantum vovendo voluntatem nostram

 

(ι) ln 2. 2. q. 88. a. 4. Cf. Suarez, devoto l. 1. c. 18. In num. 6.
ait: « Ex voto utilitates honestissimae comparantur. Prima, quia per
illud homo liberalem se ostendit erga Creatorem suum, illi offe·
tendo se vel sua, modo quodam stabili et firmo. Secunda, per hunc
actum maxime colit Deum, honorando illum, vel gratias agendo,
vel illi se submittendo. Tertia, votum ipsum suo modo est princi-
pium meliorum operum. Quarta, votum est etiam ratio saepius,
frequentius ac certius bene operandi.»

(2) Epist. 127„ al. 45„ ad Armentarium et uxorem eius Pau-
linam num. 3.

(3) Ep. nunc cit. num. eod.

