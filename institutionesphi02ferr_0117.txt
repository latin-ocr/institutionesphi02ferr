—111—

essentialiter, coram Ipso, qui inspector est cordium, debet
intimo animi affectu suam recognoscere ac profiteri ser-
vitutem absolutam. Quaestio igitur esse potest tantum-
modo de cultu externo: utrum scilicet interior illa cordis
professio sufficiat necne, i. e. utrum legis naturalis prae-
ceptum de supremo Numine colendo, praeter cultum in-
ternum, respiciat quoque et complectatur cultum externum,
ita ut naturale officium colendi Deum non impleat ille,
qui vellet solis internis actibus Deum tamquam dominum
recognoscere. Hanc quaestionem solvit haec thesis.

Qua tamen in thesi, cum duplex sit cultus externus,
alter publicus seu socialis, alter privatus seu individualis,
sermo tantum est de necessitate cultus externi privati:
alio enim loco cultus etiam publici necessitatem vindi-
cabimus (1), ea, quae modo dicemus, ab individuo ad
societatem, paucis mutatis seu additis, transferentes et
aptantes,

29. DEMoNSTRA‘rro. Cultus externus duplici ex ca-
pite est necessarius ac debitus ——ratione cultus interni—
ratione sui.

I. Cultus externus est necessarius ac debitus ratione
cultus interni, quem naturali lege praecipi constat. Est
enim tum naturalis fructus cultus interni, tum naturale
medium ad cultum internum, iuxta illud Suaresii (2):
‹ Per sensibilia signa homo et suo affectui quodammodo
satisfacit, et rursus per eadem in illo interiori affectu
confirmatur et crescit. »

(1) Vide super. numer. 23. pag. 99. — Ut patet, cultus pu-
blicus non definitur, ille qui publice exhibetur (siquidem ipse cultus
privatus potest publico in loco exerceri). sed ille qui a societate qua
tali seu actu sociali Deo praebetur.

(2) Op. nuper cit. tr. 11. l. 1. c. 1. num. 9.

