CAPUT ΙΙ.

DE IURIBUS OFFICIISQUE INDIVIDUALIBUS.

ARTICULUS I.
De officiis hominis erga Deum.

22. Nulla sane fit quaestio de iuribus erga Deum,
quae scilicet, ut paulo ante (1) diximus, nec dantur nec
dari ullo pactopossunt. Itaque quaestio est tantummodo
de officiis, quibus creatura intelligens Deo creatori suo
ac supremo gubernatori adstringitur.

23. Haec autem erga Deum officia duplicis sunt ge-
neris, nimirum individualia et socialia. Priora sunt mo-
ralia illa erga Deum debita, quorum subiectum est homo
isque inspectus ut individuum est seu persona physica:
altera vero sunt ea moralia debita erga Deum, quorum
proprium subiectum est humana societas, e. g. familia
vel civitas, formaliter inspecta, qua talis (2). Neque enim
humanae societates, familia praesertim et civitas,'ut suo
loco ostendemus, minus quam individua, tenentur Deum
suum principium finemque ultimum revereri. -- In hoc
itaque articulo tantum de individualibus seu privatis ho-

 

(1) Cf. thes. IV. pag, 61. — Deus, utpote supremus rerum
omnium creator simul et gubernator, non subiicitur ulli legi, sed
est ipsa lex distribuens iura, imponens officia.

(2) Simili pacto iura, ex parte subiecti, distinximus in iura in·
dividualia et socialia: vide thes 11. pag. 37.

