prietatis. Qui est dominus rei alicuius, is sane potest de
-re illa sua disponere, prout vult: -potest ergo eam ,rem
alienare alteri⁴ Si igitur hanc potestatem velit exercere
seu si consentiat in rei illius alienationem, et alter in
eiusdem rei acceptionem conveniat3 iam, consensu ex
utraque parte dato, alter naturaliter in eam rem ius habet.
Hoc autem ius omnes debent agnoscere ac revereri, ille
in primis qui eam rem facere alienam seu cedere voluit.
Hoc sane debitum seu obligationem hanc ei imponit
naturalis illa lex, quae praecipit ut servetur iustitia, il-
ludque proclamat principium, unicuique suum. Restat igi-
tur, ex contractu naturalem oriri obligationem recogno-
scendi in altero ius in eam rem, de qua conventio facta est,
illudque ut inviolabile habendi. — Illud autem ex dictis
patet, hanc obligationem vel ex utraque parte exsurgere
vel ex alterutra tantum, prout contractus est onerosus
vel gratuitus.

II. Haec tamen obligatio non oritur nisi ex . con-
tracm‚ cui nulla desit ex iis conditionibus, quae ad eius
validitatem requiruntur. Quaeres‘, quaenam sint hae con·
ditiones? Respondeo, alias quidem determinari ipsa lege
naturae, alias vero adiici legibus positivis (1). Nos autem
breviter exponemus eas tantum conditiones, quae primo
exiguntur ab ipso iure naturae, quae secundo sunt omnibus
in genere contractibus communes. Porro ex hisce conditio-
nibus aliae respiciunt materiam contractus, aliae personas
contrahentes, aliae consensum. Scilicet, ut contractus sit
validus, requiruntur haec tria: debet esse — materia apta
—- subiectum capax —- consensus legitimus.

 

(1) Hac de re lege suarez, de leg. l. V. e. 19. n. 1.‚ ubi ostendit,
hanc potestatem principi competere — quia non repugnat legi na-
murali — et alioquin expedit ad commune bonum reipublicae.

