 

ν,
ἴ

utilitatem referat atque exerceat, ea abutitur, nec iam est
rex aut superior, sed tyrannus (1). ‘— Dicitur 4⁰.) exclusis
aliiS. Quae verba potestatem significant, quae domino
competit, non modo ad hoc ne ab aliis ipse impediatur,
sed etiam ad hoc ut alios impediat seu prohibeat ab usu
et dispositione rei (2). Si quis hoc careat iure excludendi
alios a rei usu et dispositione, iam profecto res illa non
est sensu pleno propria ipsius, sed est ei communis cum
aliis (3).

ΙΙ. Ex iis, quae in definitione modo tradita enumera·
vimus, si quid desit, iam vel nullum habebitur dominium,
vel certe tantum habebitur imperfectum, semiplenum, ma-

gis vel minus imminutum. Dominium hoc imperfectum

 

(1) « Princeps politicus, inquit Bellarmfflus, de laicis l.111.
cap. VII, dum regit populum. non suam, sed populi utilitatem
quaerit: tyrannus autem et dominus non populi, sed suam quaerit.»
Id docet Aristoteles, ethic. VIII. 10.: '0 μεν γάρ τύραννος τὸ ἐαυτῷ
συμφέρον σκοπεῖ, ὁ ’Ῐῑ Ηνο-’,ὶεὺς τὸ τῶν ἀρχομένων.

(2) Sunt aliqua, e. g. altum mare aer lux et similia, quae ob
ingentem sui copiam possunt omnibus aeque satisfacere, quin ullo
umquam usu exhauriantur. Iamvero ut nemo potest ab aliis impe-
diri, ita nemo potest impedir: seu excludere alios ab usu illiusmodi
rerum. Id facere, esset profecto agere irrationabiliter: ad illud autem .
quod est irrationabile nequit dari ius. Eae igitur res nequeunt esse
obiectum seu materia dominii proprietatis.

(3) Ut traditus dominii proprietatis conceptus evadat clarior,
iuverit explicationem, quam huius rei habet Card. de Lugo‚ de iust-
et iure disp. 1. sect. 1.‚ afferre. Dominium proprietatls (sic rem exponit)
est praelatio quaedam moralis, qua hic homo praefertur moraliter
aliis in usu talis rei propter specialem connexionem, quam res ha-
bet cum eo. Affert autem exemplum serae captae a venatore, quae
ratione capturae habet particularem cum eo connexionem: ex hac
autem speciali connexione venator habet praelationem quoad usum
ferae adversus quemlibet alium. Quod si venator donet feram alteri,
eoipso transfertur moraliter ea connexio in donatarium‚ et simul
cum connexione praelatio. Cf. Esparza, quaest. de virt. iustit. q.11.

